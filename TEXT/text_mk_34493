10/10/2003
БРИСЕЛ, Белгија -- Претседателот на Европската комисија, Романо Проди, во четвртокот (9-ти октомври) ја критикуваше одлуката ма Хрватска за определуваoе на заштитена еколошка и рибарска зона по нејзиното јадранско крајбрежје. "Унилатералните одлуки секогаш доведуваат до тешкотии, така што јас барам од [Хрватска] да започне отворен дијалог со своите соседи", рече тој по состанокот со хрватскиот премиер Ивица Рачан. Словенија остро се спротивстави на идејата за оваа зона и се закани дека ќе ја блокира кандидатурата на Хрватска за членство во ЕУ.
Во Брисел, Рачан ги достави одговорите на Хрватска на долгиот прашалник на Европската комисија, што се бара пред да се донесе каква било одлука за отвораoе на разговорите за пристап. Проди рече дека Загреб ќе мора да ја убеди ЕУ дека целосно соработува со Трибуналот на ОН за воени злосторства, порака што беше повторена за време на состаноците на Рачан со шефот за надворешна политика на ЕУ, Хавиер Солана, и со комесарот за прошируваoе на ЕУ, Гунтер Верхоген. (AП, ХИНА, Хрватско Радио, ББС - 09/10/03)
