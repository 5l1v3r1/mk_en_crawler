20/10/2005
АНКАРА, Турција -- Процесот на проверка во рамките на преговорите за пристап во ЕУ со Турција започна во четвртокот (20-ти октомври) во Брисел со разговори во врска со поглавјето за науката и технологијата. Анкара најави дека планира да затвори најмалку едно поглавје од разговорите до крајот на оваа година.
Во меѓувреме, Ангела Меркел, следниот германски канцелар, го критикуваше Герхард Шредер поради тоа што неодамна й рече на Анкара дека предлогот за привилегирано партнерство повеќе не е опција. Според извештаите во меѓународните медиуми, Меркел го обвини канцеларот во заминување за „претерување“ и сигнализираше дека е можно да поддржи некој вид на партнерство со Турција, кое нема да претставува полноправно членство во ЕУ.
Во другите вести, Турција во средата потпиша договор за заем со Светската банка, со кој се обезбедуваат 310 милиони евра за спроведување на Проект за ублажување на истанбулскиот сеизмички ризик и подготвеност за вонредни ситуации. Целта е градот да се направи отпорен на голем земјотрес. (ФT - 20/10/05; НТВ, веб-страница на Светската банка - 19/10/05)
