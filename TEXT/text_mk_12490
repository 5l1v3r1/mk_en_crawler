09/12/2004
ЉУБЉАНА, Словенија -- Министерот за надворешни работи Димитриј Рупел во средата (8-ми декември) изјави дека Словенија се залага за започнување на разговорите на ЕУ со Хрватска што е можно побргу. Тој додаде дека сега засега Словенија одлучила да ги поддржува напорите за интеграција на Хрватска и сака нејзиниот сосед брзо да започне хармонизирање со стандардите на ЕУ. 
Во другите вести, британскиот министер за Европа, Денис Мекшејн, во средата го посети Берлин, при што рече дека започнувањето на разговорите за пристап со Хрватска зависат од нејзината соработка со Трибуналот на ОН за воени злосторства. Тој додаде дека неапсењето на пензионираниот генерал Анте Готовина од страна на Загреб ја прави земјата несоодветна за пристап. (Вјесник, Вечерњи лист, Гардијан - 09/12/04; ХИНА, ХРТ, АП, АФП - 08/12/04) 
