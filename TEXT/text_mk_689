11/01/2006
(Разни извори – 4/01/06 – 11/01/06)
Натпреварувајќи се со потечена рака, хрватската скијачка Јаница Костелиќ заврши втора на Светскиот куп во слалом за жени, што се одржа во Марибор, Словенија, на 8-ми јануари. Прва беше Австријката Марлис Шајлд, која победи со резулат 1:48:34, Костелиќ беше втора со заостанување од 0,58 секунди, додека Швеѓанката Тересе Борсен беше трета, со време 1:49:03. 
*** 
Во Неум, Босна и Херцеговиa, во тек е Меѓународниот фестивал за цртан филм РФАФ 2006, на кој учествуваат учесници од 22 земји од целиот свет. Настанот ќе трае до 14-ти јануари.
*** 
Истакнатиот бугарски пијанист Јури Буков почина на 8-ми јануари во Париз, на 82-годишна возраст. Буков, кој работеше и живееше во Западна Европа во последниве години, беше победник на голем број меѓународни музички натпревари и сними преку 30 албуми.
*** 
Изложбата на дела на српскиот скулптор Звонимир Костиќ-Палански беше отворена во галеријата „Чедомир Крстиќ“ во Пирот, Србија и Црна Гора на 7-ми јануари. На изложбата се прикажани дела од индустриски отпад, со теми инспирирани од Библијата.
*** 
Mакедонскиот автор Евтим Проевски победи на меѓународниот натпревар за кратка хумористична фикција. Настанот беше по повод 143-тата годишнина од раѓањето на прославениот бугарски писател Алеко Константинов.
*** 
Традоционалната Зимска школа за хрватски фолклор започна на 3-ти јануари со 107 учесници од 11 земји. Настанот, кој го организираше здружението на хрватската дијаспора „Хрватска матица исељеника“ ќе трае до 14-ти јануари. 
*** 
Изложбата на традицонален и верски сребрен накит и предмети беше отворена во Музејот на Македонија во Скопје. Иницијатор на настанот е мaкедонскиот етнолог Милена Петровиќ. 
