12/09/2006
ПОДГОРИЦА, Црна Гора -- Премиерот Мило Ѓукановиќ, кој ја предводи коалицијата која победи на општите избори во Црна Гора, во понеделникот (11-ти септември) рече дека размислува да ја напушти политиката. „Малку сум уморен од оваа работа. Во следните неколку недели ќе размислувам за повлекување“, рече тој. Премиерот рече дека чувствува дека е време да се посвети на други работи, сега откако ја постигна најважната цел - независност и стабилност на Црна Гора.
Ѓукановиќ, исто така, изјави дека неговиот сојуз освоил апсолутно мнозинство од 42 до 43 места во парламентот од 81 место, што во голема мера ќе ја олесни задачата за составување на новата влада. Две анкети одат во прилог на тоа тврдење. Официјалните резултати се очекуваат доцна во вторник. (AП, Ројтерс, АФП, УПИ, Еуроњус, Дневни аваз, Побједа, Вијести - 12/09/06; Мина, веб-страница на СоЕ - 11/09/06)
