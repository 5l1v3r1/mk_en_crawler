25/07/2008
САРАЕВО, Босна и Херцеговина (БиХ) -- Обвинителите на Сараевскиот кантон во четвртокот (24-ти јули) го сослушаа премиерот на Федерацијата на БиХ, Неџад Бранковиќ, во врска со корупцијата и евентуалната злоупотреба на пари во енергетскиот сектор. „Обвинителството едноставно си ја врши својата работа и моја обврска е да му кажам што знам“, рече Бранковиќ пред да влезе во канцеларијата на обвинителот. Истрагата на Бранковиќ, министерот за енергија Вахид Хецо и 11 други државни функционери започна во април. Истражителите ги сомничат за фаворизирање на одредени инвеститори и обид ним да им се доделат профитабилни договори, со заобиколување на условите за купување. (Независне новине - 25/07/08) 
