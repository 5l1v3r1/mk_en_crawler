30/03/2006
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, и полицискиот комесар Каи Витруп во средата (29-ти март) го осудија нападот врз српскиот тинејџер во северна Митровица претходно оваа недела. Јесен-Петерсен рече дека бил шокиран и длабоко жалел за инцидентот. Витруп рече дека обвинителите на ОН имаат снимка од прободувањето, кое се случи на мостот помеѓу двете страни на етнички поделениот град. Тој додаде дека двајца косовски полицајци е можно да бидат отпуштени поради несоодветно реагирање. 
Во одделна прилика во средата, косовскиот премиер Агим Чеку го осуди нападот и побара од надлежните власти да ги изведат сторителите пред лицето на правдата. Жртвата, 19-годишниот Милосав Илинчиќ, сé уште е во болница. (РТС, Танјуг, Косова лајв - 29/03/06)
