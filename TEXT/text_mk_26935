06/11/2009
TИРАНА, Албанија -- Делегација известувачи на Парламентарното собрание на Советот на Европа (ПАЦЕ) во четвртокот (5-ти ноември) изразија пофалби за општите избори што се одржаа во Албанија во јуни. На крајот од својата посета, известувачите Дејвид Вилшир и Јаако Лааксо рекоа дека опозицијата нема право да се меша во судската одлука која ги потврди резултатите. Членовите на опозициската Социјалистичка партија (СП) инсистираат на истрага за изборниот процес, за кој тврдат дека бил нарушен со сериозни прекршувања од страна на владејачката Демократска партија (ДП). Известувачите беа во Албанија пред проценката што ќе ја напишат за напредокот на земјата кон пристапувањето во ЕУ и визната либерализација, која се очекува во јануари 2010 година.
Исто така во четвртокот, членката на Европскиот парламент Дорис Пак ја повика СП да го прекине бојкотот на парламентот и да се врати на работа во истиот. Партијата одбива да присуствува на седниците додека не биде спроведена официјална истрага за изборите на 28-ми јуни. (Старт, Алсат, Топ њус - 05/11/09)
