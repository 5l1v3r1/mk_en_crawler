17/05/2010
СКОПЈЕ, Македонијa -- Премиерот Никола Груевски во неделата (16-ти мај) рече дека владата работи на решавање на долготрајниот спор за името со Грција што е можно поскоро, истовремено штитејќи ги државните и националните интереси. Тој реагираше на коментарот на претставникот на ЕУ во Македонија, Ерван Фуере, кој предупреди дека ако владата не се фокусира на реформите што ги бара ЕУ и не го реши спорот околу името брзо, тоа ќе го загрози членството во ЕУ. Али Ахмети, водачот на помалиот коалициски партнер на етничките Албанци, Демократска унија за интеграција, и Бранко Црвенковски, водач на опозицискиот Социјалдемократски сојуз на Македонија, исто така предупредија за потенцијалното доцнење со евроатланската интеграција поради спорот со Атина. (MИА, Алсат М, А1, Сител - 16/05/10)
