23/02/2011
БУКУРЕШТ, Романија -- Претседателот Трајан Басеску во вторникот (22-ри февруари) говореше отворено за време на еден настан во Министерството за внатрешни работи. „Само ѕирнете и ќе најдете елементи на корупција“, рече тој. Басеску повика на темелни реформи на министерството засновани на одделна оценка за секого, така што ќе останат само компетентните и „чистите“.
Во другите вести од вторникот, Виктор Понта, водачот на опозицискиот Социјалдемократски сојуз (УСЛ) рече дека партијата е можно да поднесе иницијатива за недоверба во случај владата да иницира процедура на одговорност во врска со законот за работни односи. Процедурата го забрзува процесот, но исто така ѝ дава на опозицијата можност да го иницира тоа гласање за недоверба. Понта вели дека и синдикатите и здруженијата на работодавачи не се задоволни од новиот закон за работни односи. (Hotnews.ro, Адеварул, Антена 3, Зиаре, Реалитатеа - 22/02/11)
