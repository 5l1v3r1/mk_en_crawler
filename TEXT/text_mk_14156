14/08/2005
БЕЛГРАД, Србија и Црна Гора -- КФОР ќе ја зајакне безбедноста за два српски верски објекти -- манастирот Високи Дечани и Пеќкската архиепископија -- објави во саботата (13-ти август) српскиот владин Координативен центар за Косово и Метохија. Центарот ја пофали одлуката на КФОР, опишувајќи ја како „доказ за добрите билатерални односи со КФОР кои значително придонесоа за зачувувањето на стабилноста на Косово“. Српското барање беше изнесено за време на состанокот во Рашка во петокот помеѓу началникот на Генералштабот на црногорската армија, Драган Паскас, и командантот на КФОР, генерал-полковник Ив де Кермабон. Командантот на Мултинационалната бригада на КФОР Југозапад, бригадниот генерал Норберт Стиер потврди дека ќе бидат поставени контролни пунктови околу двете места. (Taнјуг - 13/08/05; Б92 - 12/08/05)
