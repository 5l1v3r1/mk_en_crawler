27/03/2008
ТИРАНА, Албанија -- Водачот на Социјалистичкото движење за интеграција (СМИ), Илир Мета, во средата (26-ти март) до парламентот испрати барање во кое бара формирање комисија што ќе ги испита експлозиите од 15-ти март во складиштето за муниција во Гердец. Во експлозиите загинаа најмалку 24 лица, а беа повредени стотици други. СМИ вели дека комисијата треба да ги испита условите во складиштата за муниција на војската низ целата земја. Барањето беше одобрено и покрај противењето на некои десничарски партии во парламентот. (Шекули, Шкип, Коха Јоне - 27/03/08; Балканвеб, Топ-ченал - 26/03/08)
