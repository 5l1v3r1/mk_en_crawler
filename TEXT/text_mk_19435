27/11/2007
БУКУРЕШТ, Романија -- Претседателот Трајан Башеску во понеделникот (26-ти ноември) го номинираше Михаи Разван Унгуреану за шеф на Службата за надворешно разузнавање (СИЕ) на земјата. Унгуреану (39) моментно ја претставува Романија во Иницијативата за соработка во Југоисточна Европа. Тој беше министер за надворешни работи од декември 2004 до март 2007 година, но беше принуден да даде оставка откако премиерот Калин Попеску Таричеану го обвини дека не ја информирал владата дека двајца Романци се уапсени од страна на американските сили во Ирак. Унгуреану, соработник на Башеску, мора да биде одобрен од најмалку половина членови на парламентот за да дојде на местото во СИЕ, кое во март го остави испразнето Клаудиу Сафтоиу, поради доказите за нелегално прислушување. (AФП, БИРН, ДПА, АП - 26/11/07)
