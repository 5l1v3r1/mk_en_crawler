27/11/2009
ПОДГОРИЦА, Црна Гора -- Судењето на деветмина поранешни припадници на полициските и безбедносните сили обвинети за воени злосторства во 1992 година врз цивили, започна во четвртокот (26-ти ноември) во судот во Подгорица. Групата се соочува со обвиненија дека депортирала 79 босански муслимани и српски бегалци кои ја напуштиле Црна Гора на почетокот од босанскиот конфликт. Во нејзиниот воведен збор, обвинителката Лидија Вукчевиќ рече дека обвинетите го прекршиле меѓународното право со нелегално затворање и депортирање бегалци. „Повеќето муслимани кои им биле предавани на силите на босанските Срби, подоцна биле убивани“ во затворот во близина на источниот босански град Фоча, рече таа. Петмина од обвинетите и понатаму се на слобода и ним им се суди во отсуство. Останатите ги негираа сите обвиненија, тврдејќи дека дејствувале во согласност со политиката на владата. (РТЦГ, Радио Антена М, Танјуг, Ројтерс, АП - 26/11/09)
