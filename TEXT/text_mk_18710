07/03/2007
БУКУРЕШТ, Романија -- Претседателот Трајан Башеску ги започна консултациите со парламентарните партии за потенцијалниот референдум за воведување на мнозински систем на гласање во парламентарните избори. Опозициските социјалдемократи (ПСД), заедно со владејачката Демократска партија (ДП) и унгарските демократи, се состанаа со Башеску во вторникот (6-ти март). Разговорите со либералите, кои се, исто така, дел од владејачката коалиција, заедно со опозициската Партија за голема Романија и конзервативците (ПЦ) се очекуваат в среда. ПСД, наводно, побарала од претседателот да се откаже од својот план за референдум, додека ПЦ се залага за негово одложување. (Nine O'clock - 07/03/07; Meдиафакс, Ромпрес - 06/03/07) 
