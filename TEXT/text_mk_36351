23/05/2004
АТИНА, Грција -- Бугарскиот министер за транспорт и комуникации, Николај Василев, се состана со својот грчки колега, Михалис Лапис, во петокот (21-ви мај) на разговори во врска со билатералната соработка во областа на транспортот. Тие се согласија за потребата од решаваoе на проблемите на граничните премини за да им се овозможи справуваoе со зголемениот сообраќај за време на Олимпијадата.
Во другите вести, бугарскиот министер за надворешни работи, Соломон Паси, во саботата (22-ри мај) присуствуваше на самитот на Арапската лига во Тунис. Тој присуствуваше во својство на претседавач на ОБСЕ. За време на состанокот со тунискиот министер за надворешни работи, Хабиб Бен Јанија, тој разговараше за случајот на петте бугарски медицински сестри, кои се осудени на смрт од страна на либискиот суд поради инфицираoето на либиски деца со вирусот ХИВ. (БНТ, бТВ, Нова ТВ, БТА - 22/05/04; БTA, БНT - 21/05/04)
