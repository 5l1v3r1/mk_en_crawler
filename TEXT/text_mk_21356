29/09/2008
ПОДГОРИЦА, Црна Гора -- Вкупно 77 кривични случаи за корупција, вклучително и против двајца министри, еден амбасадор и значителен број директори на претпријатија, се покренати во Црна Гора во изминативе осум месеци, соопшти портпаролката на полицијата Тамара Поповиќ за весникот „Дан“ во неделата (28-ми септември). Таа одби да даде имиња, но рече дека 55 отсто од случаите вклучуваат злоупотреба на функцијата. Останатите вклучуваат мито, проневера и слични прекршоци. Коментирајќи околу неодамнешниот извештај на Трансперенси интернешнал, кој ја опиша Црна Гора како една од најкорумпираните земји во светот, Поповиќ рече дека организацијата, исто така, ги истакнала напорите на црногорската влада за борба против корупцијата. (РТС, Дан - 28/09/08)
