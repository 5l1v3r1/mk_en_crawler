28/06/2004
Од Игор Јовановиќ за Southeast European Times во Белград - 28/06/04
Новиот претседател на Србија е водачот на прореформистичката Демократска партија, Борис Тадиќ. Според неофицијалниот резултати од Центарот за слободни избори и демократија, тој освои 1.706.000 (53,7 отсто) гласови на вториот круг во неделата (27-ми јуни), додека неговиот противкандидат, кандидатот на ултрадесничарската Српска радикална партија, Томислав Николиќ, освои 1.431.000 гласови или 48,7 отсто.
За време на својата предизборна кампаoа, Тадиќ ја истакна заложбата за соработка со Запад, за мирно решаваoе на косовскиот проблем, за продолжуваoе на реформите и за што е можно побрз пристап во ЕУ. Аналитичарите ја опишаа неговата победа како чекор во правец на европската иднина на Србија. Исходот од изборите се очекува да й помогне на Србија на нејзиното пат кон членството во ЕУ, програмата Партнерство за мир, како и другите европски организации и организации на НАТО.
"Оваа земја не ги напушта европските интегративни процеси и регионалната и безбедносната интеграција", изјави Тадиќ по објавуваoето на изборните резултати.
Претставниците на ЕУ ја поздравија веста за неговиот избор. Шефот на мисијата на ЕУ во Белград, Џефри Барет, изјави дека Унијата е "многу задоволна" од изборот на Тадиќ. "Ова претставува многу добар резултат за Србија и за демократиката во Србија, кој ќе помогне во расчистуваoето на политичката сцена. Ние од ЕУ сме многу, многу задоволни од резултатите", рече Барет.
"ЕУ е решена јасно да го поддржи реформскиот процес во Србија и нејзиното здружуваoе со Европа", рече Кристина Галак, портпаролк на шефот за надворешна политика на ЕУ, Хавиер Солана.
Српскиот премиер Воислав Коштуница, кој е претседател на Демократската партија на Србија, се согласи да го поддржи Тадиќ, и покрај големиот број разлики помеfу нивните партии. За возврат, Тадиќ вети дека нема да ја поткопа власта на малцинскиот кабинет на Коштуница и рече дека ќе помогне во напорите на премиерот за усвојуваoе на новиот српски устав.
Србија сега ќе има шеф на државата, за првпат по завршуваoето на мандатот на претседателот Милан Милутиновиќ во 2002 година. Претседателските избори се одржаа трипати, но не беа успешни поради слабиот одѕив на гласачите. Оваа година српската Влада го укина условот за неопходен одѕив на гласачите.
Претседателскиот мандат во Србија трае пет години.
