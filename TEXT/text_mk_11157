27/06/2005
БАЊА ЛУКА, Босна и Херцеговина (БиХ) -- Министерот за внатрешни работи на Република Српска (РС), Дарко Матијашевиќ, во неделата (26-ти јуни) изјави дека полицијата на РС е подготвена да го уапси секој обвинет за воени злосторства кој ќе биде пронајден на територијата на ентитетот. Матијашевиќ додаде дека неговото министерство работи на исполнување на обврските на РС кон Трибуналот на ОН и соработува со релевантните власти во Србија и Црна Гора и во меѓународната заедница. Министерот додаде дека владата на РС, исто така, активно ги испитува наводните злосторства извршени против Србите во областа на Сараево во текот на војната.
Во другите вести, Здружението на земјоделци на БиХ за време на викендот организираше протести во центарот на Сараево и на граничниот премин Рача, поради владиниот пристап кон проблемите од областа на земјоделството. Тие, исто така, побараа итни мерки за заштита на домашните производители. (РТРС, Срна, Фена, НТВ Хајат - 26/06/05; Независне новине - 25/06/05)
