10/01/2007
ЗАГРЕБ, Хрватска -- Јавниот обвинител, Младен Бајиќ, во вторникот (9-ти јануари) изјави дека локалните власти ги испитуваат информациите за евентуалната улога на поранешниот хрватски паравоен командант, Томислав Мерцеп, во злосторствата извршени врз Србите во Хрватска на почетокот од 1990-тите. Тврдењата се појавија во неодамна објавениот извештај на американската разузнавачка агенција, ЦИА. Бајиќ даде изјава за новинарите во врска со тврдењата во медиумите дека во извештајот се посочува на вмешаноста на Мерцеп во злосторствата врз Србите во Пакрачка Полјана, Госпиќ, Вуковар и Загреб, помеѓу крајот на 1991 и почетокот на 1992 година. Мерцеп, сега претседател на здружението на доброволците од хрватската татковинска војна, во вторникот одби да даде изјава. (Вјесник, Вечерњи лист - 10/01/07; ХИНА, ХРТ, Б92 - 09/01/07)
