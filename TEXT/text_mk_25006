30/12/2009
ЗАГРЕБ, Хрватска -- Жупанскиот суд во Сплит го осуди поранешниот воен полицаец Јосип Бикиќ на четири години затвор во вторникот (29-ти декември), за воени злосторства извршени врз српските цивили во воениот затвор Лора во Сплит, за време на војната во Хрватска во периодот 1991-1995 година. Бикиќ (41) им се предаде на властите минатата година. Тој беше прогласен виновен за тортура и убиство на српските воени затвореници во 1992 година. Тој ја призна вината и изрази каење. Властите трагаат по уште тројца други поранешни воени полицајци обвинети во истиот случај. (ХРТ, ХИНА, Јутарњи лист, РТРС - 29/12/09)
