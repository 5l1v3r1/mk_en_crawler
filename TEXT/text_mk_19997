22/10/2007
ТИРАНА, Албанија -- Вицепремиерот Газменд Окета во неделата (21-ви октомври) свика прес-конференција на која го обелодени новиот проект наречен Национална стратегија за развој и интеграција 2007-2013. Истиот ги вклучува обврските што произлегуваат од националниот план за спроведување на Договорот за стабилизација и асоцијација со ЕУ и планот за интеграција во НАТО. Окета рече дека овој проект ја заменува Националната стратегија за економски и социјален развој, одобрена во 2001 година и вклучува 20 стратегии поделени на сектори, кои ги подготвија различни владини министри.
Во петокот генералниот секретар на НАТО, Јап де Хоп Шефер, ја повика Тирана да ги зајакне напорите за реформа на своето судство и политичкиот систем, ако сака покана за влез во Алијансата. „Поканите сé уште не се готови, потребни се понатамошни реформи“, рече тој. (Балканвеб, Топ-ченал, Коха Јоне - 21/10/07; AП - 19/10/07)
