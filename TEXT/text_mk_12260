13/12/2004
АТИНА, Грција -- Премиерот Костас Караманлис во неделата (12-ти декември) изјави дека неговата конзервативна партија Нова демократија ќе го номинира социјалистот Каролос Папулјас за свој кандидат на претседателските избори во март. 75-годишниот Папулјас беше министер за надворешни работи во владите на социјалистите во периодот 1985-1989 година и 1993-1996 година. Тој беше член на парламентот помеѓу 1977 и 2000 година. Водачот на опозициските социјалисти Јоргос Папандреу ја поздрави одлуката на Караманлис и рече дека таа го покажува „грчкото единство ... и консензусот што е потребен за претседателството“. (AНA - 13/12/04; AФП - 12/12/04)
