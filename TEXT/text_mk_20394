13/08/2007
СКОПЈЕ, Македонија -- Земјата во понеделникот (13-ти август) ја одбележа шестата годишнина од потпишувањето на Охридскиот рамковен договор, со кој беше ставен крај на вооружениот конфликт во Македонија и кој стана темел на тековните напори за интеграција во ЕУ. Договорот беше потпишан на 13-ти август 2001 година, кога коалицијата се договори да спроведе бројни реформи со кои ќе се загарантираат повеќе права и подобар статус за албанското малцинство. Договорот, постигнат под силен притисок од меѓународната заедница, беше потпишан од страна на водачите на четирите најголеми партии во Македонија во тоа време. Вооружениот конфликт започна на 17-ти февруари, 2001 година, со напад на албанска паравоена група на пограничното село Танушевци. Во текот на следните две недели, борбите се проширија и во соседните региони. Судирите траеја седум месеци, период за кој државните безбедносни сили ги одмеруваа силите со паравоеноите единици на поранешната Ослободителна народна армија. (MИА, Макфакс, Утрински весник - 13/08/07; A1 - 12/08/07)
