27/12/2005
TИРАНА, Албанија -- Министерот за надворешни работи, Бесник Мустафај, во понеделникот (26-ти декември) изјави дека Косово и неговиот иден статус ќе бидат приоритетните прашања на агендата на надворешната политика на Албанија во 2006 година. Во интервјуто за Радио Слободна Европа Мустафај како останати приоритети ги наведе напредокот во евроатланската интеграција, регионалната соработка и придонесите за регионалната безбедност. 
Во другите вести, претседателот на албанскиот Врховен суд, Тимио Конди, во петокот ги повика законодавните и извршните власти да ги зајакнат напорите во борбата против корупцијата во националното судство. Конди предлага формирање на работна група во рамките на судот, која ќе подготви предлог за поостри мерки против корупцијата и ќе ги испита поединечните случаи на наводна корупција. (Aлбански вести - 27/12/05)
