26/10/2007
AНКАРА, Турција -- Министрите за надворешни работи од земјите на Црноморската економска соработка, во четвртокот (25-ти октомври) го започнаа состанокот во Анкара. Во неговиот поздравен говор Али Бабаџан рече дека врската помеѓу тероризмот и организираниот криминал претставува последната закана за регионалната и светската безбедност. Инсистирајќи на тоа дека решителната борба против овие два феномени е обврска на целата меѓународна заедница, тој повика на изготвување глобална стратегија против тероризмот.
Турскиот претседател Абдула Ѓул, исто така, говореше на форумот, бранејќи го правото на Турција да се бори против терористите од Курдистанската работничка партија, кои имаат бази во северен Ирак. На маргините од состанокот, тој се состана со грчката министерка за надворешни работи, Дора Бакојани, на разговори околу унапредувањето на билатералните врски. (Милијет - 26/10/07; АНА-МПА, Скај - 25/10/07)
