25/08/2010
САРАЕВО, Босна и Херцеговина (БиХ) -- Централната изборна комисија во вторникот (24-ти август) објави дека повеќе од 8.000 кандидати планираат да учествуваат на општите избори на 3-ти октомври. Крајниот рок за регистрацијата истече минатата недела. Вкупно 19 кандидати се во трката за трипартитното претседателство. Останатите ќе се кандидираат за државните парламент и парламентите на ентитетите, како и за собранијата на десетте кантони на Федерацијата на Босна и Херцеговина. Кандидатите претставуваат 50 партии и коалиции, а 13 се независни. (AП, ВОА, РТРС, БХРТ, Фена, Срна - 24/08/10)
