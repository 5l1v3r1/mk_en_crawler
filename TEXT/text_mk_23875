19/03/2009
СОФИЈА, Бугарија -- Државната агенција за национална безбедност во средата (18-ти март) ги претресе канцелариите на Министерството за земјоделство и заплени документи како дел од истрагата за нелегалните размени земјиште. „Обвинителството ја испитува размената на 1.000 хектари висококвалитетно обработливо државно земјиште и шуми за нискоквалитетни приватни земјишта, која се случи оваа и минатата година“, соопшти софискиот обвинител Николај Кокинов, но одби да даде детали. Трампите на земјиште се меѓу најголемите извори на корупција во Бугарија во текот на изминативе неколку години поради процутот на недвижниот имот кој значително ја зголеми цената на државните земјишта долж брегот и на планинските области. Обвинителството во средата објави дека планира да подигне обвинение против некои поединци, откако ќе собере доволно докази. (Капитал, БНТ, БНР, Дарик, Новинар, МИА - 18/03/09)
