14/03/2005
БЕЛГРАД, Србија и Црна Гора -- Министерот за човекови права на Србија и Црна Гора, Расим Љајиќ, кој е и претседател на сојузниот совет за соработка со Трибуналот на ОН за воени злосторства, вели дека помошта за обвинетите за воени злосторства и нивните семејства достигнала околу 200.000 евра во 2004 година. Во интервјуто од саботата (12-ти март) Љајиќ додаде дека државата моментно им помага на семејствата на 27 обвинети, меѓу кои и на поранешниот српски претседател, Милан Милутиновиќ, и на поранешниот југословенски заменик-премиер Никола Шаиновиќ. 
Исто така во саботата, српскиот министер за правда, Зоран Стојковиќ, рече дека за време на неговата посета на Хаг минатата недела претставници на Трибуналот за првпат говореле за „кредибилитет“ на српската Влада. Тој ова го припиша на серијата доброволни предавања. 
Во другите вести, политичките водачи на Србија и Црна Гора во понеделникот се состанаа на специјална седница посветена на Косово. Целта е координирање на различните ставови пред очекуваниот почеток на разговорите за статусот на Косово. Министерот за надворешни работи, Вук Драшковиќ, предвидува дека разговорите би можеле да бидат отворени во јули (Политика - 14/03/05; Танјуг, Политика - 13/03/05; Танјуг, Б92- 12/03/05) 
