29/03/2009
САРАЕВО, Босна и Херцеговина (БиХ) -- Австрискиот дипломат Валентин Инзко во четвртокот (26-ти март) ја презеде должноста висок претставник во БиХ, со што стана седмиот вршител на оваа функција од 1996 година. Инзко го замени Мирослав Лајчак, кој го напушти местото за да стане министер за надворешни работи на Словачка. Новиот висок претставник рече дека ќе ги следи приоритетите што го постави меѓународната заедница, имено забрзувањето на реформите потребни за интеграцијата на државата во ЕУ. Тој додаде дека евентуалната одлука за затворање на Канцеларијата на високиот претставник (ОХР) и нејзина трансформација во канцеларија на високиот претставник на ЕУ не зависат од овие реформи. Тој, исто така, рече дека нема да се колеба да ги искористи своите бонски овластувања, кои му овозможуваат да носи закони или да разрешува политичари, ако се јави потреба за тоа.
Во другите вести, министерот за надворешни работи на ЕУ, Свен Алкалај, во четвртокот рече дека неговата земја нема да аплицира за кандидатски статус во ЕУ следниот ноември или декември. Алкалај изрази жалење дека ЕУ е сега помалку подготвена да ги прифати новите членови поради внатрешни проблеми. „Од суштинска важност за нас е да не заостануваме“, истакна министерот. (Бета, Б92, Ројтерс, Ксинхуа - 27/03/09)
