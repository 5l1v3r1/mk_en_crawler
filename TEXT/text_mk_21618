27/07/2008
БЕЛГРАД, Србија -- Адвокатите што го застапуваат поранешниот водач на босанските Срби Радован Караџиќ во петокот (25-ти јули) поднесоа жалба против неговата екстрадиција во Хашкиот трибунал за воени злосторства. Документот беше поднесен во последен момент, со оглед на тоа што крајниот рок истекуваше на полноќ, за избегнување на негово „директно предавање“ на Трибуналот, српските медиуми го цитираа адвокатот на Караџиќ, Светозар Вујачиќ, во саботата. Српскиот суд за воени злосторства ќе има рок од три дена да ја разгледа жалбата пред Министерството за правда да издаде конечна наредба во врска со предавањето на Караџиќ на Хаг.
Во другите вести од саботата, премиерот Мирко Цветковиќ рече дека целосната соработка со Хаг претставува обврска што е директно поврзана со заштитата на територијалниот интегритет и суверенитет на земјата. Во интервјуто за Бета, тој додаде дека сега очекува ЕУ да ги улесни своите услови за пристапот на Србија. (Политика, АФП, СНН, ДПА, Бета - 26/07/08; ББС - 25/07/08)
