27/12/2007
БЕЛГРАД, Србија -- Парламентот во средата (26-ти декември) го одобри буџетот за 2008 година, кој предвидува 6,0 отсто зголемување на БДП. Буџетот следната година е за 9,9 отсто повисок од оној за 2007 година. Приходите се очекува да достигнат висина од 7,8 милијарди евра, додека потрошувачката е одредена на 7,89 милијарди евра. Дефицитот од 185 милиони евра ќе биде покриен од приватизацијата, заемите и донациите, објави владата. Инфлациската стапка се очекува да изнесува околу 6 отсто. Најголем дел од потрошувачката е наменет за платите на државните службеници. Гласањето во парламентот беше првично закажано за 15-ти декември, но беше одложено поради процесот на решавање на статусот на Косово и резолуцијата во средата во која се осудува секој обид Косово да стане независно. (AФП, ДПА, Ројтерс, Б92, Бета, РТС - 26/12/07)
