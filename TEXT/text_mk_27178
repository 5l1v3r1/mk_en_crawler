04/03/2010
ПРИШТИНА, Косово -- Дијалогот меѓу Косово и Србија ќе биде можен само ако Србија ја признае независноста на Косово, објави владата во средата (3-ти март). По состанокот на владата, портпаролот Мемли Красниќи рече дека никогаш нема да има разговори за статусот на Косово, бидејќи независноста е неповратен процес. Красниќи истакна дека техничкиот дијалог меѓу Приштина и Белград може да се случи само кога политичките власти во Белград ќе ја прифатат реалноста за независно Косово. Францускиот министер за надворешни работи, Бернард Кушнер, предложи разговори меѓу Приштина и Белград за време на посетата на Косово претходно оваа недела. (Зери, Косова Сот, Коха Диторе - 04/03/10; Кохавижн, РТВ 21 - 03/03/10)
