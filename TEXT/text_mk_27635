26/10/2010
БЕЛГРАД, Србија -- Претседателот на српската комисија за исчезнати лица, Вељко Одаловиќ, во понеделникот (25-ти октомври) рече дека босанските власти ги пронашле остатоците на 370 луѓе на босанската страна на Езерото Перучац, покрај 11-те откриени од српските власти. Двете групи инспектори ќе ги разменат информациите, истакна тој. Според прелиминарните сознанија, жртвите биле убиени од босанскиот Србин Милан Лукиќ и неговата паравоена група. Во јули 2009 година, Трибуналот на ОН за воени злосторства го осуди Лукиќ на доживотен затвор за злосторства против човештвото и воени злосторства извршени врз цивилите на босанските муслимани во градот Вишеград, од 1992 до 1994 година. Перучац, резервоар на реката Дрина, е граница меѓу Србија и Босна и Херцеговина. (Бета, РТС - 25/10/10)
