08/05/2006
БЕЛГРАД, Србија и Црна Гора -- Водачот на Санџакската демократска партија, Расим Љајиќ, кој е истовремено и министер за човекови и малцински права на Србија и Црна Гора, во саботата (6-ти мај) рече дека неговата партија се противи на понатамошното одложување на референдумот за смена од власт на градоначалникот на Нови Пазар, Сулејман Угљанин. Општинската изборна комисија во Нови Пазар го одложи референдумот од 14-ти мај за 25-ти јуни, наведувајќи го како причина недоволното време за подготовки. Сепак, Љајиќ ја критикуваше одлуката како политички мотивирана и нелегална, и инсистираше на тоа дека неговата партија ќе работи на тоа референдумот да се одржи овој месец, како што беше првично планирано. 
Во средината на април, Љајип поднесе оставка од функцијата владин координатор за јужна Србија, во знак на протест поради иницијативата на српската влада за отпуштање на општинското собрание на Нови Пазар и блокирање на референдумот за Угљанин. Водачот на движењето Листата на Санџак е еден од главните политички опоненти на Љајиќ. (Блиц - 08/05/06; РТС, Танјуг - 06/05/06)
