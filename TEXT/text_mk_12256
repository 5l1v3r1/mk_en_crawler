13/12/2004
СКОПЈЕ, Македонија -- Агрон Буџаку во неделата (12-ти декември) ја повлече својата номинација за новата влада, два дена откако мандатарот Владо Бучковски ја поднесе до парламентот својата листа на нови членови на кабинетот. Помалиот владин партнер, Демократската унија за интеграција, инстистираше Буџаку да остане министер за транспорт и врски. Буџаку рече дека одлучил да ја повлече својата номинација поради интензивната медиумска кампања и нападите од страна на поранешниот премиер Хари Костов за наводна корупција.
Во другите вести, парламентарната Комисија за одбрана и безбедност ќе се состане в понеделник со цел да расправа во врска со вооружените милитанти во селото Кондово, западно од Скопје. Некои пратеници побараа преземање на итни мерки за спречување на евентуалното повторување на настаните од 2001 година. (Дневник, Вест, Утрински весник - 13/12/04; Maкфакс, А1 ТВ - 12/12/04)
