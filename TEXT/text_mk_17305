27/05/2007
СКОПЈЕ, Македонија -- Али Ахмети, водачот на најголемата партија на етничките Албанци, Демократската унија за интеграција (ДУИ), вели дека е постигнат значаен напредок во политичкиот дијалог со владејачката партија ВМРО-ДПМНЕ и дека се близу до постигнување договор. Ахмети додаде дека ДУИ и ВМРО-ДПМНЕ ги надминале разликите околу работите што се однесуваат на етничките Албанци, како што е употребата на албанскиот како втор официјален јазик, и статусот на поранешните албански бунтовници. Тој додаде дека неговата партија најверојатно ќе го прекине својот седуммесечен бојкот на парламентот и наскоро ќе се врати во законодавниот дом. (Вести, Утрински весник - 26/05/07)
