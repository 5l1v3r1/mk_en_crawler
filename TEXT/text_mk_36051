24/03/2004
ЛОНДОН, Велика Британија -- Министерот за внатрешни работи, Дејвид Бланкет, во вторникот (23-ти март) разговараше во врска со билатералната соработка во борбата против организираниот криминал со својот романски колега, Јоан Рус, кој се наоfа во посета на земјата. Бланкет вети поддршка од страна на неговата земја за кандидатурата на Романија за интеграција во ЕУ и го пофали напредокот на Букурешт во разговорите за пристап и во реформите.
Во другите вести од вторникот, министрите за одбрана на Бугарија и на Романија се согласија за соработка во одбраната на бугарската нуклеарна централа Козлодуј од авионски напади. На бугарските баталјони ќе им биде дозволено да лансираат проектили преку романската територија за да ги попречат авионите кои скршнуваат од правецот и одат во насока на централата. (Ромрес, АФП, БТА - 23/03/04)
