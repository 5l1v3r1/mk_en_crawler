30/01/2008
ВАШИНГТОН, САД -- Албанскиот министер за надворешни работи, Лулзим Баша, во вторникот (29-ти јануари) се состана со американскиот државен секретар Кондолиза Рајс во Вашингтон. Рајс й честиташе на албанската влада за чекорите што ги презеде за исполнување на стандардите потребни за влез во НАТО. Таа ја повика Албанија да продолжи со позитивниот дијалог со сите земји-членки на НАТО, до априлскиот самит во Букурешт. Двајцата официјални претставници, исто така, разговараа за ситуацијата во Косово. (Шекули, Шкип, Коха Јоне - 30/01/08; Балканвеб, Телеграфи, Топ-ченал, ВОА, АФП - 29/01/08)
