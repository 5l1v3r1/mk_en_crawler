26/12/2006
Од Ерлис Селимај за Southeast European Times во Тирана – 26/12/06
Подобрувањето на меѓуграничната соработка, со цел за интеграција во ЕУ, беше фокусот на конференцијата одржана минатата недела во Тирана. Претставници од Македонија, Косово и меѓународната заедница присуствуваа на настанот вклучувајќи ја и Европската комисија, која наменува посебни средства за меѓугранична соработка. 
Колку се поблиски односите со соседните земји толку ќе биде пократок патот на Албанија кон ЕУ рече Министерот за интеграција Аренца Трашани, претседавач на срадбата. 
„Меѓуграничната соработка е важна како главна компонента на профит за нас, како и начин за успешно инплементирање на идните програми во соседните земји, во рамката на еден нов финансиски инструмент кој ги заменува проектите КАРДС со претпропратните проекти“ рече Трашани. 
Според Министерот оваа соработка треба да се одвива не само на ниво на централната власт туку исто така и преку локалните власти. 
„Клучни актери во имплементирањето на меѓуграничната соработка се општините или властите на подрачјата блиску до границите“ рече Трашани. „Треба да ги охрабриме нив да продолжат со взаемните проекти по различни области како што е инфраструктурата, животната средина и културата.“ 
Албанија, која потпиша договор за стабилизација и асоцијација со ЕУ, се граничи со две земји-членки на ЕУ -- Грција на југ и Италија на запад. На север се наоѓаат Косово и новата независна држава Црна Гора. На исток се протега Македонија која има статус на земја кандидат за членство во ЕУ. 
Асистентот во Македонскиот секретаријат за европски работи Маја Ханџиска рече дека нејзината земја има интерес да ја подобри пограничната инфраструктура со Албанија како и да соработува во другите сфери. 
„Меѓу приоритетите кои ќе бидат вклучени во програмата за меѓугранична соработка со Албанија ќе биде подобрувањето на инфраструктурата кај граничните премини. Исто така, размислуваме за подобрување на меѓуграничната соработка преку проекти во полето на еколошката сфера“ рече таа. 
Програмата за прекугранична соработка на ЕУ и понуди на Албанија дополнителна можност за отварање на земјата, како и за развивање на поблиски односи со своите непосредни соседи кои се земји членки на унијата. Програмата за прекугранична соработка, исто така, обезбедува поддршка за совладување на социо-економскиот јаз помеѓу граничните региони на Албанија и Грција. 
Албанско-Италјанската преку гранична соработка се фокусира на регионите од Албанија кои имаат заедничка поморска граница со Италија, со цел да се подобри и прошири транспортната инфраструктура. 
Во меѓувреме, на почетокот од оваа година Албанскиот премиер Сали Бериша побара од локалните власти во Скадар да соработуваат со Црногорските власти во размената на информации и создавање на нови полиња на меѓурегионална соработка. 
