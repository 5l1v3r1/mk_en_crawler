02/05/2011
ЗАГРЕБ,Хрватска/БЕЛГРАД, Србија -- Хрватска во неделата (1-ви мај) ја одбележа 16-годишнината од операцијата Блесок, во која хрватските сили ги отстранија српските сили од самопрогласената Република Српска Краина. Делегација предводена од претседателот на парламентот, Лука Бебиќ, присуствуваше на церемонијата на положување венец во Окучани. Претседателот Иво Јосиповиќ, кој е во Чикаго, ја опиша воената операција како важна за патот на Хрватска кон независноста и слободата. Во 36-часовната операција која започна на 1-ви мај, хрватските сили ја вратија контролата над западна Славонија.
Во Србија и Република Српска, се одржаа литургии за жртвите на Блесок. Белград вели дека повеќе од 280 Срби беа убиени во офанзивата, а 15.000 беа истерани од своите домови. (Б92, Танјуг, РТС, Портал аналитика, Национал - 01/05/11)
