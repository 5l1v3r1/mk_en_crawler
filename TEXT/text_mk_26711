08/12/2009
ХАГ, Холандија -- Хрватска во понеделникот (7-ми декември) ги претстави своите аргументи за поддршката на независноста на Косово, пред Меѓународниот суд на правдата (МСП), станувајќи единствената поранешна југословенска држава што даде усна изјава. Словенија поднесе писмена изјава со поддршка на Косово. Претставникот на Загреб на сослушувањето, Андреја Метелко-Згомбиќ, рече дека укинувањето на автономијата на Косово било нелегално според југословенскиот устав, како и дека Косово има право на самоопределување. 
Претставникот на Данска додаде дека декларацијата за независност на Косово во никој случај не го крши меѓународното право. Кипар го тврдеше спротивното, инсистирајќи на тоа дека малцинствата немаат право на самоопределување. Кипар ги смета Албанците во Косово за малцинство во Србија.
Во понеделникот, Кина стана првата постојана членка на ОН што ги претстави своите аргументи пред МСП. Претставникот на Пекинг рече дека независноста на Косово ја крши резолуцијата 1244 на Советот за безбедност на ОН, поради тоа што во документот се споменува само суштинска автономија за Косово. (Зери, Коха Диторе, Косова сот, Експрес - 08/12/09)
