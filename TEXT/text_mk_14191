15/03/2006
БЕЛГРАД, Србија -- Шефот на УНМИК, Сорен Јесен-Петерсен, во вторникот (14-ти март) го посети Белград, при што разговараше за прашањата кои се однесуваат на следниот круг разговори околу статусот на Косово, в петок во Виена. За време на разговорите со српскиот претседател Борис Тадиќ, Јесен-Петерсен рече дека етничкото албанско мнозинство во Косово е обврзано да ги подобри животните услови на Србите и другите малцинства во покраината, или ризикува да го изгуби административниот кредибилитет. Тој, исто така, истакна дека косовските Срби мора да се убедат да учествуваат во косовските институции. 
Во Приштина беше објавено дека опозицискиот водач Хашим Тачи ќе ја предводи косовската делегација на следниот круг разговори за статусот. На состанокот, исто така, ќе присуствуваат новоизбраниот премиер Агим Чеку и претседателот на парламентот, Коле Бериша. (Данас - 15/03/06; Танјуг, Б92, Косова лајв, АП - 14/03/06)
