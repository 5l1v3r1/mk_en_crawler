13/05/2011
ЗАГРЕБ, Хрватска -- На својата седница во четвртокот (12-ти мај) владата ги усвои финалните извештаи за двете најпроблематични поглавја во разговорите за пристапување со ЕУ, оние за конкурентноста и судството, и основните права. Извештаите вклучуваат финални мерки за исполнување на условите поставени од Европската комисија (ЕК) во двете области. Владата, исто така, го усвои извештајот за приватизацијата на бродоградилиштата во земјата меѓу Министерството за економија и четири големи бродоградилишта, кој ќе й помогне на Хрватска да ги заврши разговорите за поглавјето за конкуренцијата. 
Премиерката Јадранка Косор во петок ќе ги претстави извештаите пред амбасадорите на земјите-членки на ЕУ, со надеж дека разговорите за пристапување ќе бидат завршени до крајот на јуни. Тоа, од друга страна, може да й овозможи на Хрватска да потпише спогодба за пристапување до крајот од годината и да пристапи во ЕУ во 2013 година. (Index.hr, ХРТ, веб-страница на хрватската влада, Дневник, портал - 12/05/11)
