04/03/2005
ХАГ, Холандија -- Луксембуршкиот министер за надворешни работи и претседателот на Советот на ЕУ Жан Аселборн в петок (4-ти март) во Хаг ќе се состанат со главната обвинителка на ОН, Карла дел Понте, на разговори во врска со последната проценка на Дел Понте за тоа дали Хрватска целосно соработува со Трибуналот. Нејзиното мислење се очекува да има решавачко влијание врз одлуката на ЕУ за тоа дали да започне разговори за пристапување со земјата на 17-ти март, според закажаното. Хрватска е изложена на постојана критика поради неекстрадицијата на пензионираниот генерал Анте Готовина, највисокиот обвинет за воени злосторства. (Вечерњи лист - 04/03/05; ХИНA - 03/03/05) 
