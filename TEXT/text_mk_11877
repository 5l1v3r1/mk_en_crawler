17/03/2005
АТИНА, Грција -- Бран протести ја парализираше Грција во четвртокот (17-ти март). Меѓу вработените кои протестираа беа и оние од јавниот транспорт, училиштата, банките, поштите и претпријатијата за јавни услуги. Олимпик Ерлајнс и Грчките железници се помеѓу претпријатијата зафатени од протестите кои се организирани заеднички од страна на двата најголеми синдикати -- синдикатот на државните службеници и синдикатот на вработените во приватниот сектор. Синдикатите велат дека 24-часовниот штрајк се организира за намалување на невработеноста и против високата инфлација.
Во другите вести, началникот на Генералштабот на Бугарската армија, Мајкл Вокер, во средата пристигна во тридневна посета на Грција. Тој ќе се состане со високи воени официјални претставници на разговори во врска со билатералната соработка, како и со НАТО и со ЕУ. (Дневник, ББС - 17/03/05; Катимерини, АНA, МПА - 16/03/05)
