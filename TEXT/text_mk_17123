02/07/2006
ТИРАНА, Албанија -- Американската амбасада во Тирана издаде изјавата во четвртокот (29-ти јуни) во која се објавува дека опремата донирана за албанското Министерство за внатрешни работи е наменета за поддршка на борбата против тероризмот и организираниот криминал. Донацијата вклучува возила, компјутери и софтвер, панцири и канцелариска опрема. Претходно овој месец Вашингтон донираше опрема за компјутеризација на канцелариите на обвинителството. 
Во другите вести, холандскиот министер за одбрана, Хенк Камп, ја потврди поддршката на неговата земја за заложбире на Албанија за членство во НАТО и во ЕУ, за време на состанокот со албанскиот колега, Фатмир Медиу, во петокот во Хаг. Медиу, од своја страна, ги потврди очекувањата дека на самитот на НАТО во Рига во ноември ќе се даде јасен сигнал во врска со аспирациите на Албанија за членство. (Aлбански вести - 01/07/06)
