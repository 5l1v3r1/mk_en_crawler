05/09/2006
АТИНА, Грција -- Водачите на Русија, Грција и Бугарија се согласија да дадат зелено светло за проектот за изградба на нафтовод помеѓу Бургас и Александрополис. Претседателот Владимир Путин, премиерот Костас Караманлис и претседателот Георги Парванов одлучија официјален договор за започнување на долгоодложуваниот проект да биде потпишан од страна на трите земји, пред крајот на оваа година. Путин го поздрави проектот како нешто што ќе помогне во градењето на поблиски врски со Грција и Бугарија и ќе го олесни дотурот на нафта кон регионот на Средоземното Море, заобиколувајќи го тесниот Босфорски теснец. Камен на сопнување е поделбата на акциите во конзорциумот. (Монитор, Етнос - 05/09/06; Ројтерс, АП, АФП, Дарик, Медиапул - 04/09/06)
