16/02/2006
ЗАГРЕБ, Хрватска -- За време на посетата на Загреб во средата (15-ти февруари) претседателот на Европската комисија, Жозе Мануел Баросо, го пофали напредокот на Хрватска во процесот на пристапување во ЕУ, велејќи дека земјата се движи во вистинската насока. Заедно со комесарот за проширување на ЕУ, Оли Рен, Баросо ќе посети неколку главни градови во регионот. Тој потврди дека Хрватска има реални шанси за членство во ЕУ и повика на континуирана посветеност на спроведувањето на реформите. 
Исто така во средата, премиерот на Босна и Херцеговина Аднан Терзиќ се наоѓа во еднодневна посета на Загреб. Тој и неговиот хрватски колега, Иво Санадер, се согласија да формираат меѓувладина работна група, која ќе се занимава со најпроблематичните билатерални прашања - особено оние поврзани со граничните и територијалните спорови. (Нови лист, Независне новине, Дневни аваз - 16/02/06; ХИНА, ХРT - 15/02/06)
