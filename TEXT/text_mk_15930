20/09/2006
САРАЕВО, Босна и Херцеговина (БиХ) -- Канцеларијата на високиот претставник, како и мисиите на ММФ, Светската банка и Европската комисија во БиХ, во вторникот (19-ти септември) ги критикуваа двете нови законски иницијативи, предупредувајќи дека тие ја загрозуваат фискалната стабилност на земјата. Тоа се однесуваше на усвојувањето од страна на долниот дом на парламентот на БиХ на измените во законот за долговите на штедните влогови во странска валута и усвојувањето од страна на долниот дом на Федерацијата на БиХ (ФБиХ) на изменетиот закон за правата на воените ветерани. Двата се сметаат за популистички мерки, кои се прават пред општите избори во октомвти. (Дневни аваз, Независне новине - 20/09/06; извори на ОХР, Pincom.info, РТРС, ПБС БиХ - 19/09/06)
