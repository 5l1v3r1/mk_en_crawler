20/07/2009
БЕЛГРАД, Србија -- Министерот за внатрешни работи, Ивица Дачиќ, во неделата (19-ти јули) ги повика водачите на етничките Албанци во јужна Србија да соработуваат со полицијата во борбата против криминалот и корупцијата. Дачиќ истакна дека жандармеријата не може да се повлече од областа додека не биде загарантирана стабилноста. Општинските власти во Прешево ги обвинуваат припадниците на жандармеријата за брутални рации во албанските куќи и бараат нивно итно повлекување. Дачиќ ги бранеше полициските акции, опишувајќи ги како легални.
Во другите вести од неделата, српскиот министер за труд, Расим Љајиќ, објави дека неговата Демократска партија Санџак ќе формира нова партија со други партии со слична ориентација. Тој за белградскиот весник Блиц изјави дека првиот конгрес на партијата ќе се одржи на крајот од октомври или почетокот на ноември. (Taнјуг, Блиц, Фонет, Б92 - 19/07/09)
