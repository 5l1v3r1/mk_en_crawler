01/06/2008
AТИНА, Грција -- Земјата во неделата (1-ви јуни) го презеде претседателствувањето со Јадранско-јонската иницијатива. Портпаролот на Министерството за надворешни работи, Јоргос Кумуцакос, во четвртокот објави дека приоритетите на Грција за време на оваа година на чело на иницијативата ќе бидат воспоставување на постојан секретаријат на организацијата и промовирање на соработката против шумските пожари. Друг фокус ќе биде промовирањето на туризмот со поддршка на малите и средни туристички претпријатија. Членови на иницијативата се Албанија, Босна и Херцеговина, Хрватска, Грција, Словенија, Србија и Црна Гора. (Нафтеборики - 01/06/08; AНA-MПA - 30/05/08)
