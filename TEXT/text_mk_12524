08/02/2005
БРИСЕЛ, Белгија -- Највисоките официјални претставници на НАТО и на ЕУ повторија за време на разговорите со босанскиот премиер Аднан Терзиќ во понеделникот (7-ми февруари) дека целосната соработка со Трибуналот на ОН за воени злосторства и понатаму останува главен услов за напредок во однос на евро-атланската интеграција. Терзиќ, кој започна тридневна посета на белгискиот главен град, оствари разговори со генералниот секретар на НАТО, Јап де Хоп Шефер, со шефот за безбедност на ЕУ, Хавиер Солана, како и со членовите на Северноатланскиот совет.
Во меѓувреме, во Република Српска (РС), српската Партија на демократски напредок повторно побара од претседателот на РС, Драган Чавиќ, да свика состанок со главните партии, на кој ќе се разговара за континуираната владина криза. Оставките на членовите на Владата, до кои дојде поради меѓународните санкции во декември минатата година, имаа влијание како врз Владата на РС, така и врз Владата на БиХ. (Независне новине, Дневни аваз - 08/02/05; Фена, РТРС, ПБС БиХ, НТВ Хајат, Веб-страница на СоЕ - 07/02/05)
