23/11/2008
ЊУЈОРК, САД -- Шефот за надворешна политика на ЕУ, Хавиер Солана, изрази надеж дека мисијата на ЕУ, ЕУЛЕКС, ќе биде распоредена во Косово до почетокот на декември. Солана го изјави ова во петокот (21-ви ноември), по состанокот во Њујорк со генералниот секретар на ОН, во врска со реструктуирањето на УНМИК и распоредувањето на ЕУЛЕКС. Претходно овој месец, Бан предложи изменет план од шест точки за распоредувањето на ЕУЛЕКС, кој Србија го прифати, но Косово го отфрли. Новинската агенција БЕТА цитираше меѓународни претставници во Брисел, дека се во тек разговори помеѓу американски претставници, претставници на ОН и ЕУ, со цел да се убеди Приштина да ја прифати формулата на Бан „во одреден облик“. Според планот, ќе има два одделни синџири на команда за албанските и српските полицајци во Косово. Во претежно албанските области, полицијата ќе биде под команда на ЕУ, додека полицијата во северниот дел, каде што доминира српското население, ќе му поднесува извештај на УНМИК.
Во саботата, косовскиот премиер Хашим Тачи за Радио Косово изјави дека планот на ОН од шест точки е „мртов“ и дека Приштина е подготвена да разговара само за својот алтернативен предлог од четири точки. (Радио Косова, Макфакс, БГНЕС - 22/11/08; Б92, Бета, Ројтерс - 21/11/08)
