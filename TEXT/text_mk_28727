12/10/2010
АНКАРА, Турција -- Четири редовни и три резервни членови на 11-члениот Врховен одбор на судии и обвинители (ХСИК) поднесоа оставки во понеделникот (11-ти октомври) во знак на протест против владините напори за реформирање на системот. Постапката уследи по граѓанското одобрување минатиот месец на серија уставни амандмани предложени од страна на владејачката Партија на правдата и развојот. Во референдумот беше вклучено и реформирањето на ХСИК и Уставниот суд. Некои аналитичари велат дека реформите ќе го лишат судството од улогата во надгледување на извршната власт. „Нашето мислење за промените на уставот не беше никогаш побарано,“ рече Кадир Озбек, потпретседател на ХСИК, кој исто така поднесе оставка. Тој требаше да се пензионира во декември. (Ројтерс, СНН Турк, Заман - 11/10/10)
