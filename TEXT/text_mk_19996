19/12/2007
СКОПЈЕ, Македонија -- Министерот за надворешни работи, Антонио Милошоски, за новинарите во вторникот (18-ти декември) изјави дека Македонија побарала од Грција да не ја блокира нејзината кандидатура за пристап во НАТО и предложила разговори на високо ниво во врска со долготрајниот спор околу името. Тој додаде дека правото на Грција за вето на пристапот е како таа да има нуклеарна бомба. Атина смета дека официјалното име на Македонија е обид да се украде културното наследство на Грција и територијална претензија за грчката провинција со истото име. Разговорите спонзорирани од ОН во врска со ова прашање ќе продолжат следниот месец во Скопје.
Турскиот премиер Реџеп Тајип Ердоган ја зазема страната на Скопје во спорот околу името во вторникот. По состанокот со својот македонски колега, Никола Груевски, тој рече дека „е погрешно“ да се бара од една земја да го промени своето официјално име. (Тркиш дејли њус, Утрински весник, Вечер, Заман, Ксихуа - 19/12/07; AП, Ксинхуа, Макфакс, А1, МИА - 18/12/07)
