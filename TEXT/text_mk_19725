23/12/2007
ТИРАНА, Албанија -- Илјадници поддржувачи на опозициска партија се собраа на митингот во центарот на Тирана во петокот (21-ви декември) против владејачката Демократска партија, обвинувајќи ја за одговорност за енергетската криза, недостатокот на вода, ниските плати и пензии, како и за распространетата корупција во земјата. Водачот на Социјалистичкото движење во Албанија, Илир Мета, пред насобраните луѓе рече дека поголемиот дел од Албанците веќе изгубија трпение и сакаат да ја сменат сегашната влада. Тој го обвини премиерот Сали Бериша дека му ветил на народот дека ќе има струја 24 часа на ден. „А всушност, нема ништо друго освен темнина“, рече Мета. 
Митингот заврши мирно, при што опозициските водачи ветија дека ќе продолжат со протестите против централно-десничарската влада. (Maкфакс - 22/12/07; АП - 21/12/07)
