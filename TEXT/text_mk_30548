15/12/2010
САРАЕВО, Босна и Херцеговина/ТИРАНА, Албанија -- Босанските и албанските граѓани од среда (15-ти декември) можат да патуваат без визи во Шенген зоната. Сите сопственици на биометрички пасоши имаат право на безвизен режим, што не им дава право да се населат или да работат во овие земји. ЕУ одлучи да ги укине визите за граѓаните на БиХ и Албанија на 8-ми ноември. Со ова, Косоварите се единствените граѓани од Западен Балкан на кои им требаат визи за влез во ЕУ. Македонија и Србија беа вклучени во режимот минатиот декември. (ББС, Ора њус Балкан веб, Топ ченал - 15/12/10; Независне новине, БХРТ, Б92, Танјуг - 14/12/10)
