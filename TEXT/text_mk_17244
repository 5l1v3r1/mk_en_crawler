31/05/2007
БУКУРЕШТ, Романија -- Во своето обраќање пред двата дома на парламентот во средата (30-ти мај) претседателот Трајан Башеску побара оставка на владата, како прв чекор кон предвремените избори. Истакнувајќи дека референдумот за негово отповикување пропаднал претходно овој месец, тој рече дека коалицијата што му се спротивставува, исто така, доживеа неуспех. „Во земја со вистинска демократија, резултатот на референдумот автоматски би резултирал со оставка на владата и свикување предвремени избори“, рече претседателот.
Најголемата опозициска партија, Социјалдемократската партија, одговори веднаш. Водачот Мирчеа Џоана го нарече говорот на Башеску „политичка одмазда“, мислење кое го повтори и партијата на етничките Албанци, УДМР. Противникот на Башеску, премиерот Калин Попеску Таричеану, рече дека ваквата претседателска интервенција не е воопшто демократска. (Котидианул, Евениментул Зилеи, Гардијан, Романија Либера - 31/05/07; Mедиафакс, Ромпрес, Hotnews.ro, AП, Ксинхуа - 30/05/07)
