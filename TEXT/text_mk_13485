24/11/2005
БРИСЕЛ, Белгија -- Македонскиот министер за надворешни работи, Илинка Митрева, на состанокот со комесарот за правда на ЕУ, Франко Фратини, во средата (23-ти ноември) повторно го покрена прашањето за олеснување на визниот режим на ЕУ за македонските граѓани. Тие се состанаа за време на тридневната посета на Митрева на белгискиот главен град. Според медиумите во Скопје, Фратини рекол дека на почетокот на следната година Европската комисија ќе подготви акционен план за визниот режим за земјите-аспиранти за членство во ЕУ, кој ќе биде условен од нивниот напредок на патот кон интеграцијата.
Во другите вести од средата, македонскиот претседател Бранко Црвенковски пристигна во дводневна посета на Рим. Италијанскиот премиер Силвио Берлускони го увери Црвенковски во поддршката на неговата земја за кандидатурата на Македонија за пристап во ЕУ.
Исто така во средата, членот на македонскиот парламент Тито Петковски ги објави плановите за формирање на нова политичка партија, Нова социјалдемократска партија. Петковски беше висок фунционер на владејачкиот Социјалдемократски сојуз на Македонија. (МИА, веб-страница на македонската влада, Макфакс, Телма ТВ, А1 ТВ - 23/11/05)
