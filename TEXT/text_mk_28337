14/07/2010
ATИНА, Грција -- Стотици туристи останаа блокирани пред музејот Акропол во Атина во вторникот (13-ти јули), додека работниците го одржуваа четиричасовниот протест поради заостанатите плати и реформите за штедење. Слични прекини на работата одржаа државните службеници кои работат во Министерството за култура и туризам и на археолошките локалитети низ целата земја. Судиите и обвинителите, исто така, одржаа двочасовни протести поради планираните реформи на пензискиот систем, кои ќе ја зголемат возрасната граница за пензионирање. В четврток летовите за и од Грција ќе бидат прекинати четири часа поради штрајк на контролорите на воздушниот сообраќај, кој е дел од штрајкот во јавниот сектор организиран од синдикатот АДЕДИ. Истиот го повика сите 500.000 членови да одат до парламентот, каде што пратениците ќе гласаат за предлог-законот за пензиските реформи. (Ксинхуа, АФП - 13/07/10; Ројтерс - 12/07/10)
