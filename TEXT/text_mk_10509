15/09/2004
ЗАГРЕБ, Хрватска -- Кривичниот трибунал на ОН во Хаг во вторникот (14-ти септември) го одби барањето со кое се бара условно ослободување на двајцата Хрвати обвинети за воени злосторства, Иван Чермак и Младен Маркач. Нивните адвокати изразија изненадување од одлуката и планираат да поднесат жалба на истата. Ова е второ барање за условно ослободување: првото во март беше, исто така, одбиено. Маркач и Чермак се обвинети за воени злосторства против човештвото, наводно, извршени за време на операцијата „Олуја“ во 1995 година. Тие се изјаснија за невини. (ХИНА, ХРТ - 14/09/04) 
