25/10/2010
БЕЛГРАД, Србија -- На водачот на Српската радикална партија (СРС), Воислав Шешељ, кому му се суди во Хашкиот трибунал за воени злосторства, ќе му биде извршена операција на срцето, објави во неделата (24-ти октомври) правниот советник Зоран Красиќ. Сé уште не е одреден датумот на истата. Шешељ се соочува со обвиненија за воени злосторства извршени врз несрпското население во Хрватска, Војводина и Босна и Херцеговина меѓу 1991 и 1993 година. Неговото судење почна во ноември 2007 година. (Tанјуг, Вечерње новости - 24/10/10)
