28/01/2011
БРИСЕЛ, Белгија -- Командантот на КФОР, генерал Ерхард Булер, во четвртокот (27-ми јануари) му рече на Воениот комитет на НАТО дека целокупната ситуација во Косово е стабилна и сигурна. Тој рече дека КФОР соработува со ЕУЛЕКС и косовската полиција за остварување на нивните цели. Што се однесува до границите, тој рече дека одбележувањето на границата со Македонија е завршено, а надлежностите за набљудување на границата се успешно пренесени од КФОР на косовската полиција. Одбележувањето на границата со Црна Гора може да заврши ова лето, рече Булер, додавајќи дека КФОР е и ќе остане одговорен за административната линија со Србија. Со оглед на тоа што ситуацијата во Косово е подобрена и косовската полиција ги зголеми капацитетите, КФОР успеа да се намали според планираното, додаде генералот. (КЛАН Косова, КТВ, Телеграфи - 27/01/11)
