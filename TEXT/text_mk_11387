27/01/2005
БЕЛГРАД, Србија и Црна Гора -- Владата на Србија и Црна Гора официјално ги повика српските власти да ги отстранат сите пречки за целосна соработка со Трибуналот на ОН за воени злосторства. Во изјавата што беше објавена по седницата на сојузната Влада во средата (26-ти јануари) се вели дека ЕУ постојано ја истакнува целосната и безусловна соработка како главен предуслов за позитивна физибилити студија во врска со интеграцијата на Србија и Црна Гора. Српскиот заменик-премиер Мирољуб Лабус, претседателот на помалиот владин партнер Г17 Плус, изјави дека неговата партија во следните три дена ќе донесе одлука дали да остане во српската Влада. Тој укажа дека одлуката зависи од тоа дали Владата ќе преземе конкретни чекори во врска со соработката за воените злосторства. (Бета, Данас - 26/01/05; Б92 - 25/01/05)
