18/03/2008
ХАГ, Холандија -- Поранешниот шеф на српската државна безбедност, Јовица Станишиќ, не се појави на почетокот од судењето во Трибуналот на ОН за воени злосторства во понеделникот (17-ти март) поради здравствени проблеми. Станишиќ, кој има хронични дигестивни проблеми, беше проверен од лекарите во Хаг. Судот го одложи почетокот на судењето и ќе се консултира со обвинителите и одбраната пред да одлучи што понатаму, со оглед на тоа што Станишиќ, наводно, одбива да се откаже од своето право да присуствува на рочиштата. Близок соработник на Слободан Милошевиќ, Станишиќ и неговиот поранешен заменик, Франк Симатовиќ, се обвинети за убиства, присилна депортација и нехумани дејства. Тие, наводно, организирале и воделе тајни паравоени единици, озлогласени по своите насилства врз несрпското население. (Бета, Б92, РТРС, Фена - 17/03/08)
