06/08/2009
БУКУРЕШТ, Романија -- Премиерот Емил Боц во средата (5-ти август) објави дека владата подготвува радикални мерки кои ќе го опфатат јавниот сектор, вклучително и отпуштање на околу 9.200 работници. По состанокот со претставниците на ММФ, Боц, исто така, објави дека владата ќе го намали бројот на државните агенции на повеќе од половина -- од 226 на 107. Владата, исто така, планира да воведе стандардни трошоци во четири сектори -- јавната администрација, социјалната помош, здравството и образованието -- заради елиминирање на разликите во персоналните трошоци меѓу оние што работат во различни министерства. Владините министри ќе го одредат крајниот рок за ова дејство. (Јурнаул национал, Зиауа - 06/08/09)
