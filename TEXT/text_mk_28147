20/09/2010
БЕЛГРАД, Србија -- Србија очекува статусот на Косово да се најде на агендата на престојните разговори меѓу Белград и Приштина, рече во неделата (19-ти септември) вицепремиерот Божидар Ѓелиќ. Тој додаде дека со оглед на тоа што неодамна усвоената резолуција за Косово во Генералното собрание на ОН не ја признава неговата независност, сите евентуални идни разговори треба да дозволат вклучување на сите прашања, меѓу другото и статусот на Косово. Министерот за внатрешни работи, Ивица Дачиќ, го потврди тоа, повикувајќи на разговори за статусот и другите нерешени прашања. Дачиќ рече дека преговорите треба да почнат што е можно поскоро, евентуално на крајот од октомври. (Бета, Танјуг, Б92, Дневник - 19/09/10)
