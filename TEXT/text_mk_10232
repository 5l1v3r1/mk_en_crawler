26/09/2004
БЕЛГРАД, Србија и Црна Гора -- Политичкиот дијалог помеѓу Белград и Пришина се очекува да продолжи оваа недела, кога српските и косовските претставници ќе се состанат во Виена, како што се вели во соопштението објавено во саботата (25-ти септември). Разговорите ќе се одржат во рамките на консултативниот состанок на косовската Контакт група, која ќе се фокусира на плановите за децентрализација на Косово. Белградските медиуми објавија дека ако бидат усвоени дел од предлозите на Србија, Белград би можел да го охрабри учеството на косовските Срби на парламентарните избори во провинцијата на 23-ти октомври. (Taнјуг, Бета, Б92 - 25/09/04)
