08/11/2006
САРАЕВО, Босна и Херцеговина (БиХ) -- Британскиот министер за Европа, Џеф Хун, во вторникот (7-ми ноември) побара од БиХ да ги забрза реформите за доближување на земјата до членството во НАТО и во ЕУ. Измените беа блокирани со неколкумесечната кампања за општите избори во октомври. Потребни се итни мерки за надминување на доцнењето, рече Хун за време на кусата посета на Сараево, истакнувајќи дека БиХ мора најпрво да ги спои полициските сили на своите два ентитети. Ова претставува услов кој мора да биде исполнет за потпишување на Спогодбата за стабилизација и асоцијација со ЕУ. 
Подоцна во вторникот, Хун го посети Косово за разговори со шефот на УНМИК, Јоаким Рикер, и со политичките претставници на албанската и српската заедница. (Дневни аваз, Независне новине, Вијести - 08/11/06; Ројтерс, АФП, АП, РТС, Танјуг - 07/11/06)
