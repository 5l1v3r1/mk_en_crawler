31/01/2007
БЕЛГРАД, Србија -- Шефот на мисијата на ОБСЕ во Белград, амбасадорот Ханс Ола Урстад, во вторникот (30-ти јануари) објави дека го охрабрува влезот на малцинските партии во новиот парламент, опишувајќи го како мошне позитивен чекор. За време на изборите на 21-ви јануари, унгарската партија СВМ освои три места, бошњачката КЛС освои два, додека ромските УРС и РП освоија по едно место, како и албанската КАПД. 
Српскиот претседател Борис Тадиќ, во меѓувреме, ги продолжи консултациите со партиите за формирање на новата влада. Во средата тој се состана со Социјалистичката партија на Србија и со коалицијата предводена од Либерал-демократската партија. (Блиц, Данас, Политика - 31/01/07; Танјуг, Бета - 30/01/07)
