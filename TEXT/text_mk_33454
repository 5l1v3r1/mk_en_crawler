01/05/2003
СКОПЈЕ, Македонија -- Преку својот портпарол, во средата (30-ти април) претседателот Борис Трајковски го негираше извештајот во кој се вели дека тој отповикал или отпуштил седум амбасадори од нивните функции надвор од земјава. Портпаролот Борјан Јовановски рече дека извештајот на телевизијата Канал 5 предизвикал штета врз дипломатските напори на земјата. Во друг настан поврзан со ова, сепак, македонскиот амбасадор во Русија Димитар Димитров во средата ја поднел својата оставка. Тоа е формалност, со оглед на тоа што бил отповикан од причини поврзани со исполнуваoето на обврските.
Во другите вести, уште 285 полициски кадети од малцинските етнички заедници во Македонија во средата дипломираа на полициската академија во Идризово. До јули оваа година, вкупно 1.000 лица ќе им се приклучат на полициските сили, според условите на Охридскиот мировен договор. (МИА, А1телевизија, Макфакс - 30/04/03)
