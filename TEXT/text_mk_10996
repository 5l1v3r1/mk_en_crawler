30/06/2005
AТИНА, Грција -- Министерството за надворешни работи во средата (29-ти јуни) негираше каква било вмешаност на војниците на грчката армија во масакрот во Сребреница во 1995 година. Портпаролот на министерството, Јоргос Кумуцакос, рече дека властите ги испитуваат обвиненијата дека грчки доброволци -- кои се бореле на страната на војската на босанските Срби за време на војната -- е можно да учествувале во злосторството, најголемо во Европа од Втората светска војна. Тој додаде дека владата и грчкиот народ го осудуваат секое евентуално учество на грчки државјани во паравоени организации. 
Исто така во средата, вработените во банкарскиот сектор објавија дека го завршуваат едномесечниот штрајк. Спротивставувајќи се на планираното реструктуирање на системот на социјално осигурување, нивните протести доведоа до големи прекини во исплатата на пензиите низ целата земја. (Kaтимерини - 30/06/05; MПA, Б92, AП - 29/06/05)
