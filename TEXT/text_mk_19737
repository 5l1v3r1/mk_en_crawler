26/10/2007
БУКУРЕШТ, Романија -- Кампањата за изборите за членовите на Европскиот парламент (ЕП) на 25-ти ноември официјално започна во петокот (26-ти октомври), при што бројот на кандидатите е 551, за 35 места резервирани за Романија во ЕП.
Според новинската анкета на Претпријатието за социолошки истражувања и брендирање, мнозинството Романци ги сметаат изборите за ЕП за поважни од оние за националниот парламент. Повеќе од една третина -- 37 отсто -- велат дека ја поддржуваат Демократската партија на претседателот Трајан Башеску. Најголемата опозициска Социјалдемократска партија, беше втора со 21,5 отсто, по што следеше владејачката Национал-либерална партија со 12,6 отсто од гласовите. (Зиуа, Гандул, Зиарул финансиар - 26/10/07; Hotnews.ro, Ромпрес - 25/10/07)
