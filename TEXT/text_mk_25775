21/02/2010
СОФИЈА, Бугарија -- Министерството за надворешни работи во соопштение од петокот (19-ти февруари) објави дека Бугарија не остварила официјални разговори со Вашингтон за прифаќање евентуални елементи од планираниот американски противракетен штит. Изјавата уследи како одговор на барањето на Романија во четвртокот за објаснување, откако премиерот Бојко Борисов минатата недела рече дека ќе се одржат прелиминарни разговори со Вашингтон. Портпаролката на Министерството за надворешни работи, Весела Чернева, во петокот рече дека Софија не добила официјална покана за вакви разговори, додавајќи дека државата и понатаму ќе се придржува на заедничката безбедносна и одбранбена политика на носење одлуки на НАТО. (Медиапул, Дневник, Ројтерс - 19/02/10)
