03/05/2011
TИРАНА, Албанија -- Полицијата употребила прекумерна сила врз притворените по настаните од 21-ви јануари, кога четири лица загинаа, а многу други беа повредени во антивладините протести. Насилното однесување на полициските сили беше предмет на доверлив извештај на Комитетот на Советот на Европа (СоА) против тортурата, цитиран од локалните медиуми во понеделникот (2-ри мај). Уапсените приведени за време на протестите биле систематски тепани, се вели во извештајот. Документот беше составен со користење на сведочењата на голем број уапсени, кои го потврдија полициското насилство извршено индивидуално или во групи. Тие, исто така, рекоа дека уапсените биле принудени да потпишат подготвени изјави, во кои се прогласени за виновни за конкретни дела, без да им биде дадено право да говорат со адвокат или со членовите на семејството. Комитетот на СоЕ сака да се преземат конкретни дејства, и сака независна комисија за испитување на насилството, со мерливи резултати во рок од три месеци. (Шкип - 03/05/11; Toп ченал, Топ њус - 02/05/11)
