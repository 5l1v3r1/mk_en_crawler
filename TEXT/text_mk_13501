28/03/2006
ВИЕНА, Австрија -- Состанокот помеѓу парламентарците од земјите-членки на ЕУ и земјите-кандидатки од Западен Балкан заврши во вторникот (28-ми март) во Виена. Австрија моментно претседава со ЕУ. Во своето обраќање на конференцијата шефот на Националниот совет на австрискиот парламент, Андреас Кол, рече дека ЕУ нема да биде комплетна без земјите од Југоисточна Европа. Нивната стабилност и безбедност значи стабилност и безбедност за Европа, додаде тој.
Во другите вести, високи официјални претставници од Европската комисија, УНХЦР и ОБСЕ се состанаа во понеделникот во Белград, за да ги повикаат Хрватска, Босна и Херцеговина и Србија и Црна Гора да го овозможат враќањето на бегалците. Околу три милиони лица се раселија за време на војните во раните 1990-ти. (Данас - 28/03/06; ХИНА, УПИ - 27/03/06)
