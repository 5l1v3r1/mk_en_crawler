06/04/2011
ПРИШТИНА, Косово -- Градоначалникот на општина Сухарека/Суварека, Блерим Куци, доби притвор во траење од еден месец во вторникот (5-ти април), за игнорирање на повиците на ЕУЛЕКС да сведочи во случајот на воени злосторства. Куци беше повикан како сведок во случајот Клечка, во кој 11 поранешни припадници на Ослободителната војска на Косово се обвинети за воени злосторства извршени во затвор во 1999 година. „Ако тој биде подготвен да го даде своето сведочење порано, ќе биде ослободен порано“, рече Кристина Херодс. Куци не може да биде сослушан под условите на косовската Кривична постапка, и неговото притворање ги прекинува сите обврски за соработка со обвинителите. Здружението на косовски општини изрази длабока загриженост во врска со неговото апсење. (Косова Сот, Експрес, Коха Диторе, Косова Сот - 06/04/11; РТК, ТВ 21 - 05/04/11)
