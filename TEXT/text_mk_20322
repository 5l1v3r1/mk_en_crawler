13/01/2008
ЊУЈОРК, САД -- Американскиот претседател Џорџ В. Буш и германската канцеларка Ангела Меркел постигнаа договор во телефонскиот разговор од петокот (11-ти јануари) да ја признаат независноста на Косово откако отцепената покраина ќе ја прогласи истата, објави во петокот Њујорк тајмс. Според весникот, кој цитира претставници на ЕУ кои сакале да останат анономни, Буш и Меркел рекле дека го направиле овој чекор за да „го стабилизираат Западен Балкан“. Според Тајмс, Италија, Германија, Велика Британија и Франција посочиле дека ќе ја признаат независноста на Косово, додека Шпанија, Романија, Словачка и Кипар рекле дека нема да го сторат тоа. (Њујорк тајмс, Дојче веле, Регнум, ИТАР-ТАС - 11/01/08; Макфакс, Б92, Танјуг, Бета - 12/01/08)
