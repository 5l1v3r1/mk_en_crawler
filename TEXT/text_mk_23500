28/04/2009
АНКАРА, Турција -- Медиумите и експертите ја критикуваа полицијата поради непреземање на неопходните мерки на претпазливост во антитерористичката операција во Истанбул во понеделникот (27-ми април), во која загинаа три лица -- вклучително и еден 16-годишен цивил -- а седум беа ранети. Операцијата во населбата Бостанци се претвори во шестчасовна престрелка, откако полицијата спроведе рација во засолништето кое й припаѓаше на екстремнолевичарската организација Револуционерен штаб. Еден тинејџер од соседството, еден висок полициски претставник и осомничениот за тероризам Орхан Јилмазкаја загинаа во пукањето, додека шест полицајци и еден телевизиски камерман беа ранети со огнено оружје. Жртвите ги покренаа прашањата за планирањето на операцијата, пишува весникот. Тие велат дека полицијата не ги проценила можните ризици и не ја евакуирала зградата пред рацијата. (Туркие, Заман, Јени Сафак, Радикал, Хуријет, Милијет, Сабах, Ватан - 28/04/09; Новинска агенција Анадолу, НТВ, СНН Турк, Ројтерс, Ал Џезеира - 27/04/09)
