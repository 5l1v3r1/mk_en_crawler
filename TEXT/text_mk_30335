20/03/2011
AНКАРА, Турција -- Министерот за надворешни работи, Ахмет Давутоглу, во саботата (19-ти март) имаше телефонски разговор со својот американски и британски колега, Хилари Клинтон и Вилијам Хаг, за време на кој дискутираше околу неодамнешните настани во Либија. Членката на НАТО, Турција, внимателно ја следи ситуацијата и ќе го даде „неопходниот и соодветен“ придонес за операцијата, се вели во соопштението на Министерството за надворешни работи во Анкара. 
Француските, британските и американските сили во саботата отпочнаа напади против системите на воздушна одбрана на Гадафи. Воздухопловните напади беа започнати по итниот состанок во Париз меѓу ЕУ, САД и арапските претставници. Меѓународната заедница беше решена да ја примени резолуцијата 1973 на Советот за безбедност на ОН за заштита на цивилите во Либија, рече грчкиот премиер Јоргос Папандреу по состанокот.
Првите воздушни напади спроведени од француските борбени авиони, уништија неколку оклопни возила во близина на Бенгази. Либискиот диктатор Муамер Гадафи остро ја критикуваше, како што ја нарече, „меѓународната агресија“ и вети дека ќе се одмазди. (СНН Турк, Ватан, Тренд, ББС, АНА-МПА, Радио Слободна Европа, РФИ - 19/03/11)
