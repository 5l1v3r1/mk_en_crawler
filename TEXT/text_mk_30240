22/02/2011
ТИРАНА, Албанија -- Парламентот во понеделникот (21-ви февруари) усвои закон за репатријација на Албанци од Европа и нивно изземање од царински давачки со цел да се помогне во нивната реинтеграција. Повратниците, без оглед дали се вратиле доброволно или на сила, ќе можат да носат лична и бизнис опрема без даноци за да отпочнат нова кариера во својата татковина, како што бара ЕУ. Тие, исто така, ќе добијат понуда за консултации во врска со инвестирање, заеми и сместување. Покрај ова, нивните деца ќе добиваат специјализирани предавања и наставна програма. Опозицијата ја поддржа мерката, но рече дека владата требаше да обезбеди и анализа на трошоците. (Њус 24, Балкан веб, Топ ченал, Шекули - 21/02/11)
