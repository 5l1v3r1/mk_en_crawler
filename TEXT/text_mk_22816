07/11/2008
ЗАГРЕБ, Хрватска -- Комесарот за правда на ЕУ, Жак Баро, во четвртокот (6-ти ноември) рече дека ако Албанија, Босна и Херцеговина (БиХ), Хрватска, Македонија, Црна Гора, Србија и Косово сакаат да пристапат во ЕУ, мора да ги надминат своите најсериозни проблеми -- организираниот криминал и корупцијата. Баро го изјави ова за време на состанокот во Загреб на министрите за внатрешни работи и правда од земјите во Југоисточна Европа и претставниците на ЕУ. Тој истакна дека овие земји треба да го направат судскиот систем и работата на полицијата поефикасни, ветувајќи дека ЕУ ќе ги признае ваквите напори. (AФП, Javno.com, Дневник, ХИНА - 06/11/08)
