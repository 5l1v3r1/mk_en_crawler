11/02/2008
Maкедонија има најголем пораст на бројот на корисници на интернетот помеѓу земјите од Југоисточна Европа, според анализата на Кулен-интернешнал, но земјата е далеку зад просечната стапка на користење на интернетот во Европа. Истата анализа покажува дека цените на интернетот во Македонија и во <b>Хрватскa</b> се помеѓу највисоките во регионот, додека најниските се во Романијa и Tурција. 
*** 
Србијa има околу 30.000 нови случаи на рак годишно и просечно 18.000 смртни случаи од оваа болест, соопшти шефот на српскиот Институт за онкологија и радиологија, Ненад Бороевиќ, во понеделникот (4-ти февруари). Според статистичките податоци, околу 120.000 луѓе имаат рак во Србија, а бројката се зголемува за 3-5 отсто годишно, во споредба со 1,7 отсто во ЕУ и САД.
*** 
Кипарскиот министер за стопанство, индустрија и туризам, Антонис Михаелидес, и американскиот софтверски магнат, Бил Гејтс, потпишаа договор во Берлин минатата недела за формирање на иновативен центар на Мајкрософт и академија на компјутерската наука во Кипар. Центарот се очекува да биде отворен на крајот од 2008 година. 
 *** 
Хрватскa е помеѓу најзелените земји во светот, според неодамнешниот извештај на Центарот за животна средина на универзитетот во Јејл. Хрватска е 20-та на листата од 149 земји рангирани според нивниот индекс на еколошки остварувања (ЕПИ). ЕПИ ги мери емисиите на јаглерод и сулфур, раководењето со отпадот и резултатите во заштитата на животната средина. 
*** 
Тим турски научници, предводен од археологот за подморници Селчук Колај откри три германски подморници од Втората светска војна. Откритијата, во близина на турскиот брег од Црното Море, се смета дека датираат од 1944 година. Поради временските услови, научниците ја одложија работата до напролет. 
(Разни извори – 04/02/08-11/02/08) 
