23/06/2009
TИРАНА, Албанија -- Шведска, која ќе го преземе ротирачкото претседавање со ЕУ на 1-ви јули, ја повика Европската комисија во понеделникот (22-ри јуни) да понуди мислење за апликацијата на Албанија за кандидатски статус во ЕУ, во текот на втората половина од годинава. „Ние го следиме напредокот на [Aлбанија] и ќе ги следиме [парламентарните] избори на 28-ми јуни“, рече министерот за надворешни работи, Карл Билд, кој ги претстави приоритетите на Шведска на чело на ЕУ. Албанија ја поднесе својата апликација за кандидатски статус на 28-ми април. 
Во другите вести од понеделникот, претседателот Бамир Топи ги повика политичките партии да избегнуваат конфликти и насилство на денот на изборите и да одиграат „конструктивна улога“ во изборниот процес. Како членка на НАТО Албанија е подготвена да ги исполни стандардите што ги бара меѓународната заедница, додаде тој. (Топ ченал, Њус 24, Алсат, ББС, Шекули, Ора њус, Балкан веб - 22/06/09)
