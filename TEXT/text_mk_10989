30/06/2005
ЗАГРЕБ, Хрватска -- Министерот за внатрешни работи, наводно, ќе биде сменет за две недели, како што се цитираат владини извори во локалните медиуми во средата (29-ти јуни). Истите извори велат дека негов најверојатен наследник е актуелниот шеф на службата за контраразузнавање, Томислав Карамарко, кој ќе биде и заменик-премиер задолжен за национална безбедност. Млинариќ се соочува со здравствени проблеми, но медиумите велат дека смената повеќе се однесува на неуспехот во пронаоѓањето на обвинетиот за воени злосторства Анте Готовина.
Во другите вести, Хрватска во четвртокот официјално доби членство во договорот Васенар, кој промовира контрола на извозот на конвенционално оружје и двојно користење на стока и технологии. Загреб е 39-тиот член на групата. (Нови лист - 30/06/05; ХРТ, ХИНА - 29/06/05)
