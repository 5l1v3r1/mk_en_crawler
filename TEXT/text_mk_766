17/07/2006

Поради големиот број туристи кои ги привлекува Бугарија на своите плажи секоја година, Институтот за геофизика на земјата планира да воспостави нов систем за мерење на УВ-зрачењето. Целта е да се прават попрециски дневни прогнози за нивоата на ризик од УВ-зрачењето. Новиот систем ќе почне да функционира на почетокот од 2007 година.
*** 
Полицијата и безбедносните сили на  Босна и Херцеговина ќе добијат 4 милиони евра од ЕУ како помош за поставување на опрема за Terrestrial Trunked Radio, VOIP и Synchronous Digital Hierarchy. Новата технологија ќе помогне во подобрувањето на комуникацијата и координацијата помеѓу полициските сили во БиХ. 
*** 
Бугарската Aкадемија на науките (БАН) започна проект финансиран од ЕУ, вреден 10,000 евра, за заштита на природното, културното и научното наследство. Истиот вклучува скенирање и заштита на архивата на БАН во електронска и дигитална форма. 
*** 
Хрватска ќе стане 20-тата членка на Европската организација за експлоатација на метеоролошките сателити (ЕУМЕТСАТ) во 2007 година. Земјата ќе може да учествува целосно во процесот на донесување на одлуки и да добие целосен пристап до податоците, услугите и производите на ЕУМЕТСАТ, а хрватските претпријатија ќе можат да се борат за договорите.
*** 
Мајкрософт Романијa постигна зголемување од 29 отсто за период од една година во приходите за фискалната година 2006. Според генералниот менаџер Овидиу Артополеску, продажбата се зголемила за 60 пати во изминатите десет години, како резултат на растот на локалниот ИТ пазар и претпријатието очекува да го удвои својот обрт во следните три години. 
*** 
Делегација од турската Фондација за компјутерски и програмски инженери планира посета на НАСА, рече шефот на фондацијата, Јилмаз Сонмез. Разговорите со американската вселенска агенција ќе се фокусираат на можното учество на турските специјалисти за софтвер во проекти на НАСА. 
*** 
Препријатието за развој на софтвер ЕБС Романија објави дека отвори нова, втора филијала во Сибиу, која ќе функционира како центар за аутсорсинг на претпријатието и како центар за развој за „јава“ и „.нет“ технологиите. Претпријатието, исто така, планира отворање на трета филијала во областа на Букурешт. 
(Разни извори – 10/07/06 – 17/07/06) 
