02/05/2007
СОФИЈА, Бугарија -- Десничарските опозициски партии во средата (2-ри мај) ја напуштија парламентарната седница, во знак на протест поради одлуката на мнозинството да го тргнат од дневната агенда нацрт-законот според кој масовните убиства на Ерменците во Турција во текот на Првата светска војна се именуваат како геноцид. Нацрт-законот го предложи ултранационалистичката коалиција „Атак“. Пратениците од другите десничарски партии им се придружија на пратениците од „Атак“ во напуштањето на парламентот, обвинувајќи ја владејачката коалиција за кршење на регулативите на законодавниот дом и нефер дејствување во името на меѓувладините односи. Движењето за правата и слободите на етничките Турци е помалиот владин партнер. (БНР, Дарик, Дневник, БГ Радио - 02/05/07)
