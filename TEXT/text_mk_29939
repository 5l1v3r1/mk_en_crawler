26/12/2010
БЕЛГРАД, Србија -- Локалните обвинители подигнаа обвинение против Младен Обрадовиќ, водачот на ултранационалистичката група Образ, под сомневање дека го организиран насилството против хомосексуалците за време на Парадата на гордоста во Белград на 10-ти октомври. Душица Ристиќ, портпаролката на белградскиот Висок суд, во петокот (24-ти декември) потврди дека судот го примил обвинението. Обвинети се уште две лица. Тие може да се соочат со 12 години затвор ако бидат осудени за насилни дејства на јавен настан. Повеќе од 150 лица беа повредени за време на судирите меѓу хулиганите и полицајците за време на парадата. (Taнјуг, РТС, Блиц, АП - 24/12/10)
