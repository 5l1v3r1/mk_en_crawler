29/04/2011
AТИНА, Грција -- Министерот за надворешни работи, Димитрис Друцас, во четвртокот (28-ми април) го увери српскиот вицепремиер во посета на земјата, Ивица Дачиќ, во поддршката на Грција за евроинтегративните напори на Србија. Дачиќ му се заблагодари и рече дека очекува билатералните односи да бидат уште повеќе зајакнати. За време на претстојот во Атина, Дачиќ, кој е истовремено и министер за внатрешни работи, се состана со грчкиот министер за заштита на граѓаните, Христос Папуцис, на разговори околу договорот за взаемно признавање на возачките дозволи и договорот за реадмисија. Тие, исто така, разговараа околу соработката меѓу нивните полициски служби, како и соработката во борбата против нелегалната имиграција и организираниот криминал. (Taнјуг, Политика, РТС - 28/04/11)
