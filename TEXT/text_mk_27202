01/10/2009
СТРАЗБУР, Франција -- Известувачот на ЕП за визната либерализација за Западен Балкан, Тања Фајон, во средата (30-ти септември) поттикна дебата во Европскиот парламент (ЕП), барајќи вклучување на Албанија и Босна и Херцеговина (БиХ) во процесот. Ако Брисел ги вклучи сите пет земји од Западен Балкан во процесот на визната либерализација, ќе испрати позитивен сигнал и ќе ги принуди да ги прифатат одговорностите, тврди Фајон. Но, Дафне Гогу, од канцеларијата на Жак Баро, заменик-претседател на Европската комисија задолжен за правдата, слободата и безбедноста, на членовите на ЕП им рече дека измената на планот ќе го одолговлечи процесот кој веќе ги вклучува Македонија, Србија и Црна Гора. Албанија и БиХ беа исклучени поради неисполнувањето на техничките услови.
Во меѓувреме, во Тирана, премиерот Сали Бериша во средата рече дека Албанците ќе патуваат без визи во Европа за една година. Тој ги повика сите граѓани да аплицираат за биометрички пасоши, еден од условите што ги постави Брисел за Албанија да биде вклучена во безвизниот режим. (Старт, Њус 24, Aлсат, Топ ченал, Шекули - 30/09/09)
