28/11/2007
САРАЕВО, Босна и Херцеговина (БиХ) -- Заедничката седница на двата дома на парламентот на БиХ заврши во вторникот (27-ми ноември) без договор за новите парламентарни процедури. Сулејман Тихиќ, водач на Партијата за демократска акција, рече дека ниту еден од четирите или петте предлози различни од оние што ги предложи високиот претставник Мирослав Лајчак не бил одобрен. Расправата продолжува во среда. Претходно овој месец Лајчак одлучи да ги поедностави правилата за кворум и, посебно, да го отстрани условот за етнички кворум, во обид да го олесни донесување одлуки во парламентот и во Советот на министри. Политичарите на Република Српска останаа на ставот дека Србите секогаш ќе бидат надгласувани од муслиманското мнозинство. (Независне новине, Дневни аваз - 28/11/07; веб-страница на ОХР, РТРС, Фена, ПБС, АП - 27/11/07)
