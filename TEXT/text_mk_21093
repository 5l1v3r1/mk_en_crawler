02/11/2007
ЊУЈОРК, САД -- На состанокот во Њујорк во четвртокот (1-ви ноември) посредникот на ОН за грчко-македонскиот спор околу името, поднесе до амбасадорите во ОН на двете земји, Адамантиос Василакис од Грција и Никола Димитров од Македонија, голем број сугестии со цел ставање крај на 16-годишната расправија. Претставникот Метју Нимиц рече дека предлозите се „во вид на нацрт-рамка која треба да биде основа за чесно и правично решение“. Тој ги повика двете страни да ги разгледаат сите можности за да може да се донесе одлука во разумна временска рамка. Дипломатски извори велат дека документот не содржи конкретен предлог за името, ниту пак крајни рокови. Грчките власти се закануваат дека ќе го блокираат пристапот на Македонија во ЕУ и во НАТО ако не се реши спорот. (AНА-МПА, Макфакс, МИА, соопштение за печатот на ОН, Ројтерс - 01/11/07) 
