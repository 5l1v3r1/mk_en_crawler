16/03/2006
АНКАРА, Турција -- Турските и бугарските власти се состанаа во средата (15-ти март) на разговори за воспоставување на систем за рано предупредување за поплави. Разговорите уследија по големите поплави што ги зафатија северните региони на Турција. Армијата мораше да помогне во евакуацијата на жителите на Едрене и околните области кога реките Марица, Арда и Тунџа, се излеаја од своите корита. Анкара сака Бугарија да помогне во изградбата на брана што ќе помогне да се спречат слични такви ситуации во иднина. Бугарија во вторникот мораше да ги отвори испустите со цел да спречи преплавување на браните на трите реки.
Во другите вести, бугарскиот министер за одбрана, Веселин Близнаков, во четвртокот требаше да ја заврши тридневната посета на Турција. Фокусот беше ставен на евентуалните заеднички проекти во воениот сектор, како и на билатералната воена соработка, вклучувајќи и дваесеттина заеднички воени вежби оваа година. (АП, ББС, Ројтерс - 15/03/06)
