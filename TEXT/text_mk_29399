02/07/2010
TИРАНА, Албанија -- Пратениците на опозициската Социјалистичка партија (СП) ја напуштија парламентарната седница во четвртокот (1-ви јули), продолжувајќи го својот неколкумесечен бојкот на законодавната работа. Групата на СП ја напушти седницата непосредно пред да почне гласањето за неколку предлог-закони. Тие рекоа дека ќе се вратат откако владата ќе одлучи да покаже дека изборите од јуни 2009 година биле транспарентни. Одлуката од четвртокот ја враќа ситуацијата на почетокот од март, кога СП го прекина целосниот бојкот на парламентот кој траеше со месеци во врска со одбивањето на владата да ги отвори гласачките кутии и да ги испита изборите. (Шекули, Топ ченал, Телеграфи, Балкан веб - 01/07/10)
