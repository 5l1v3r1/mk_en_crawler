05/05/2010
 Романскиот филмски режисер Боби Паунеску ја освои наградата за најдобар дебитантски филм на овогодинешниот филмски фестивал „Ист енд“ во Лондон. Уметникот ја доби наградата за својот филм „Франческа“ во петокот (30-ти април). Минатата година Паунеску ја освои наградата за најдобар филм на филмскиот фестивал „Бурса силк“ во Турција за истиот филм.
*** 
 Бугарската сопранистка Соња Јончева (28) и романскиот тенор Стефан Поп (23) во неделата (2-ри мај) освоија награди на престижниот натпревар Опералија во Ла Скала во Милано. Двајцата уметници беа наградени со по 23.000 евра. Натпреварот беше основан и воден од шпанскиот тенор Пласидо Доминго. 
*** 
Два споменици, на Гоце Делчев и Даме Груев, беа откриено во неделата (2-ри мај) во центарот на Скопје. Тие се дел од проектот Скопје 2014, кој вклучува голема реконструкција на македонскиот главен град.
*** 
Отвореното тениско првенство на Србијa започна во саботата (1-ви мај). Еднонеделниот натпревар донесе на едно место вкупно 28 тенисери, вклучително и 19 учесници во главната ждрепка на АТП Светскиот турнир 250. 
*** 
Државната архива на Aлбанија во понеделникот (3-ти мај) oтвори едномесечна изложба на византиски и поствизантиски записи. Посетителите имаат единствена можност да погледнат некои од најстарите документи на албанските записи на грчки и латински јазик.
 *** 
Изложба со дела на некои од најистакнатите американски поп-ѕвезди беше отворена во петокот (30-ти април) во Риека, Хрватскa. Посетителите можат да погледнат 88 дела на Енди Ворхол, Рој Лихтенштајн, Роберт Роченберг, Џејмс Розенквист, Том Веселман и Џон Чемберлен. Изложбата во Музејот на модерна и современа уметност ќе биде затворена на 24 јуни.
*** 
Меѓународниот турнир во шах „Боснa 2010“ се одржува во Сараево од среда (5-ти мај) до 14-ти мај. Четириесеттото издание на настанот вклучува 20 учесници од 30 држави. Вкупната висина на парите од наградите изнесува 110.000 евра.
*** 
Единаесеттиот меѓународен црноморски театарски фестивал е во тек во Трабзон, Tурција, до 15-ти мај. Настанот има за цел промовирање на Турција и Црното Море, и зајакнување на економската соработка во регионот. Настапуваат театарски трупи од 14 земји. 
 (Разни извори -- 28/04/10-05//5/10)  
