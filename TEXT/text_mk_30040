25/02/2011
НИКОЗИЈА, Кипар -- Парламентот во четвртокот (24-ти февруари) гласаше за поддршка на земјата во пристапувањето во програмата на НАТО, Партнерство за мир, со надеж дека ќе му се даде на Кипар поголема улога во соработката ЕУ-НАТО, и ќе се зајакнат напорите за повторно обединување на островот. Но, набргу по гласањето, владиниот портпарол Стефанос Стафану рече дека претседателот Деметрис Христофиас ќе стави вето на одлуката, со оглед на тоа што истата не е во согласност со неговото ветување за постигнување решение во долготрајното кипарско прашање, кое ќе го демилитаризира поделениот остров. Покрај тоа, тој рече дека гласањето го крши уставот, бидејќи го крши овластувањето на претседателот за водење надворешна политика. Христофиас во петокот се состана со водачот на кипарските Турци, Дервиш Ероглу, како дел од тековните разговори за повторно обединување. (иКипрос, Њуспост, КНА, Експрес, Е-типос - 24/02/11)
