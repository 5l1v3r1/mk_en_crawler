08/01/2007
БЕРЛИН, Германија -- Германскиот министер за надворешни работи Френк Валтер-Штајнмаер, чија земја е актуелен претседавач со ЕУ, го истакна прашањето за статусот на Косово како глаевен проблем во 2007-та година.Во интервјуто објавено во гермнскиот весник Билд ам Сонтаг во неделата (7-ми јануари), тој рече дека ова прашање е тесно поврзано со стабилноста на Балканот, како и дека Германија и ЕУ мора да работат со цел да обезбедат мир и безбедност во покраината.
Исто така во неделата, Реми Дурло, портпарол на меѓународниот претставник Марти Ахтисари, изјави за приштинскиот дневен весник Коха Диторе дека решението за статусот на Ахтисари ќе им понуди „добри можности“ на Приштина и Белград. Тој изрази верба дека пакетот ќе биде прифатени од двете страни, но не даде дополнителни детали.
Во меѓувреме, српскиот претседател Борис Тадиќ побара од Ахтисари да го одложи претставувањето на своето решение се додека не биде формирана нова влада во Белград. Тој рече дека неповолниот предлог би можел да ги загрози преговорите за формирање на коалиција во Србија. (Дојче Веле, Танјуг, РТС, Б92, ФоНет, Бета - 07/01/07)
