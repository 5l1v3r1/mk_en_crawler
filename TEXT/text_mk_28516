15/11/2010
ЗАГРЕБ, Хрватска -- Шефот на делегацијата на ЕУ во Хрватска, Пол Вандорен, во неделата (14-ти ноември) потврди дека поранешниот хрватски премиер Иво Санадер испратил писмо до претседателот на Европската комисија (ЕК), Жозе Мануел Баросо, жалејќи се дека е жртва на политички мотивирано судење. Во интервјуто за Хрватското радио, Вандорен истакна дека писмото не е приоритет за Бароси и ќе биде дискутирано во следните денови. Санадер се врати во парламентот како пратеник во октомври, велејќи дека „неверојатни и недемократски настани“ го поттикнале да го стори тоа. Тој беше избркан од својата владејачка партија, Хрватската демократска заедница, кога првпат најави дека е можно да се обиде да се врати во јануари. Локалните медиуми неодамна објавија дека тој е под истрага за корупција. (ХРТ, Хина, Нова ТВ, radio.net - 14/11/10)
