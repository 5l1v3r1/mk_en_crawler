22/12/2006
САРАЕВО, Босна и Херцеговина (БиХ) -- Американскиот амбасадор во БиХ, Даглас Мекелхани, во четвртокот (21-ви декември) одржа состанок со водачите на трите најголеми партии во БиХ -- Милорад Додик од Српскиот сојуз на независни социјалдемократи, Сулејман Тихиќ од Партијата за демократска акција и Златко Лагумџиј од Социјалдемократската партија -- барајќи од нив повторно да постигнат консензус во врска со владата на државно ниво. По разговорите Мекелхани рече дека состанокот бил плоден. Сите партии, рече тој, се согласиле дека е крајно време да се формира државен кабинет. Изборите се одржаа на 1-ви октомври. (Дневни аваз - 22/12/06; РТРС, Фена, ПБС - 21/12/06)
