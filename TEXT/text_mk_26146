16/11/2009
TИРАНА, Албанија -- Гласачите во неделата (15-ти ноември) излегоа на гласање во пет општини, за да изберат нови градоначалници, кои ќе ги заменат оние што ги напуштија местата заминувајќи на повисоки функции по јунските парламентарни избори. Централната изборна комисија во понеделникот објави дека владејачката Демократска партија освои мнозинство во сите пет општини. Одѕивот изнесуваше околу 30 отсто. Опозициската Социјалистичка партија ги бојкотираше овие избори и, општо, одбива да учествува во политиката, ако владата не ги испита наводните манипулации на јунските избори. Набљудувачите велат дека изборите во неделата биле мирни и фер. (Toп њус, Клан, Ора њус, Шекули, Топ ченал - 15/11/09)
