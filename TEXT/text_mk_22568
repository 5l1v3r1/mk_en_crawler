13/10/2008
АНКАРА, Турција -- Tерористичката Курдистанска работничка партија (ПКК) во неделата (12-ти октомври) ја презеде одговорноста за нападот минатата недела на полицискиот шатл-автобус во југоисточниот град Дијарбакир, во кој загинаа пет лица, а 20 беа повредени. Нападот во средата беше „успешна акција“, се вели во изјавата објавена на веб-страницата на ПКК. Полицијата уапси деветмина осомничени.
Исто така во неделата, полицијата соопшти дека притворила две лица во источната провинција Ван, кои, наводно, й дале експлозиви на една жена и ја испратиле во Истанбул да спроведе самоубиствен бомбашки напад. Полицијата ја уапси со 20 килограми експлозив во саботата. 
Во меѓувреме, турската војска објави дека спровела успешен воздушен напад врз група членови на ПКК во северен Ирак доцна во неделата. Групата вклучувала висок персонал, според соопштението на армијата. (новинска агенција Анадолу, Хуријет, АФП, Ројтерс, новинска агенција Доган, НТВ, Заман, СНН Турк - 12/10/08)
