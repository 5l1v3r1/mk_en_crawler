29/07/2009
TИРАНА, Албанијa -- Министерот за надворешни работи, Лулзим Баша, во вторникот (28-ми јули) рече дека е оптимист оти ЕУ ќе даде оценка во врска со визната либерализација за Албанија оваа година и дека наскоро „ќе ги отвори вратите за Албанците“. При посетата на Брисел, Баша рече дека ЕУ е фокусирана на понатамошното проширување. Во понеделникот локалните медиуми објавија дека ЕУ ја одложува својата оценка за апликацијата на Албанија за добивање кандидатски статус поради пролонгираниот изборен процес.
Во другите вести, опозициската Социјалистичка партија (СП) во вторникот усвои резолуција во која се критикуваат изборите на 28-ми јуни како „пропуштена можност за исполнување на меѓународните изборни стандарди“ и се отфрлаат официјалните резултати како „неприфатливи, поради измама“. Владејачката Демократска партија останува на власт, откако ги здружи силите со малата левичарска коалиција Социјалистичко движење за интеграција. СП вели дека ќе учествува во работата на новиот парламент, но планира да го испита, како што вели, „изборниот криминал“. (Топ ченал, Ора њус, Шекули, Телеграфи - 28/07/09)
