03/11/2008
БРИСЕЛ, Белгија -- Пристапот во ЕУ на Хрватска и Србија е клучно за стабилноста во Босна и Херцеговина (БиХ), вели шведскиот министер за надворешни работи, Карл Билт, во писмото до своите колеги во ЕУ во неделата (2-ри ноември). Тој изрази загриженост во врска со присутните тензии таму и повика на поголемо внимание во БиХ и поголема поддршка за работата на високиот претставник Мирослав Лајчак. Тој ја поддржа проценката на Лајчак дека „приоритет во моментов мора да биде овозможувањето на транзиција кон едно посилно и долгорочно присуство на ЕУ во земјата“. 
Билт понатаму додаде дека и покрај неодамнешните тензии, процесот на стабилизација во БиХ не треба да се игнорира. (Дневник, Танјуг, Дневни аваз, Б92, Макфакс - 02/11/08)
