21/10/2008
ИСТАНБУЛ, Турција -- Високиот кривичен суд во понеделникот (20-ти октомври) го одложи судењето на 86 осомничени членови на тајната сепаратистичка група Ергенекон до четврток, за да ги проучи барањата на адвокатите на одбраната. Обвинетите, вклучително и некои пензионирани армиски офицери, левичарски политичари, членови на секуларистички здруженија, новинари и академици, наводно формирале нелегална организација која планирала да поттикне хаос за да предизвика државен удар против происламистичката влада. Судот, исто така, нареди продолжен притвор за 46 други осомничени од Ергенекон. Судницата беше преполна со набљудувачи и поддржувачи на обвинетите, поради што адвокатите на одбраната се пожалија за условите. Стотици демонстранти протестираа поради судењето под засилена безбедност пред судската зграда во истанбулскиот суд Силиври. (Mилијет, Ватан, Радикал, Заман, Сабах - 21/10/08; новинска агенција Анадолу, НТВ, Хуријет, Ројтерс, АФП - 20/10/08)
