28/10/2005
БУКУРЕШТ, Романија -- Џонатан Шеле, шеф на делегацијата на ЕК во Романија, во четвртокот (27-ми октомври) изрази разочарување поради одбивањето на нацрт-законот за статусот на малцинствата од страна на романскиот сенат. Романија треба брзо да ги реши проблемите наведени во последниот мониторинг извештај на ЕК, рече тој.
Во другите вести, Романија во петокот го презеде ротирачкото претседателство на Организацијата за економска соработка на Црното Море. Министрите за надворешни работи на земјите-членки се состанаа на разговори во врска со приоритетите во годината што следи. 
Исто така во петокот, романската влада објави дека е откриен нов случај на птичји грип на северозапад од земјата. Министерот за земјоделство, Георге Флутур рече дека британските научници го утврдиле присуството на вирусот Х5Н1 во примероците на мртвиот жерав. (AФП - 28/10/05; Ромпрес - 27/10/05)
