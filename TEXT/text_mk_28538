16/06/2010
БУКУРЕШТ, Романија -- Владата во вторникот (15-ти јуни) го преживеа гласањето за недоверба, при што 139 гласови беа дадени за владата, а 228 против. За гласањето да биде успешно, на опозицијата й требаа 236 гласа, или 50%+1 глас од пратениците. Како што и се очекуваше, некои членови на владејачката Либералдемократска партија (ПДЛ) одлучија да пребегнат, гласајќи против владините контроверзни мерки на штедење, кои вклучуваат кратење на платите во јавниот сектор за 25 отсто и пензиите за 15 отсто. Плановите сега треба да бидат изготвени во форма на закон. 
За време на гласањето, околу 5.000 луѓе протестираа пред зградата на парламентот. Околу 1.000 полицајци беа распоредени да ги спречат да влезат во парламентот. (Aгерпрес, СНН, Медиафакс - 15/06/10)
