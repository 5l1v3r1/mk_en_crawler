18/11/2008
ХАГ, Холандија -- Хашкиот трибунал за воени злосторства не треба да се затвори пред да бидат фатени двајцата преостанати бегалци од висок профил -- Ратко Младиќ и Горан Хаџиќ, изјави во понеделникот (17-ти ноември) новиот претседател на Трибуналот, Патрик Робинсон, преземајќи ја функцијата. Јамајканецот Робинсон рече дека тој ќе работи на изведување на бегалците обвинети за воени злосторства пред лицето на правдата, додавајќи дека како судија на Трибуналот веќе десет години, тој е запознаен со неговите постигнувања, но и со неговите главни проблеми. Робинсон (64) го замени Италијанецот Фаусто Покар, кој претседаваше со Трибуналот во изминатата деценија.
Во меѓувреме, главниот обвинител на Хашкиот трибунал, Серж Брамерц, во понеделникот се состана со високи претставници во Белград. Тој во вторник ги завршува разговорите таму. (Б92 - 18/11/08; ИТАР-ТАСС, Танјуг - 17/11/08)
