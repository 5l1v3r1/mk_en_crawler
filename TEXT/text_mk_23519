27/04/2009
ПОДГОРИЦА, Црна Гора -- Земјата постигна „прилично импресивни“ резултати на својот пат кон членството во ЕУ, рече Леополд Маурер, шеф на делегацијата на Европската комисија во Подгорица, во неделата (26-ти април). Тој додаде дека иако напредокот во процесот на визна либерализација е очигледен, останува да се направи уште многу. „Земјите-членки треба да одлучат во Европскиот парламент дали Црна Гора целосно ги исполни сите стандарди, и потоа има добри шанси за визна либерализација од почетокот на следната година“, рече Маурер.
Во другите вести од неделата, премиерот Мило Ѓукановиќ изрази резервираност во врска со иницијативата на Албанија и Хрватска за изградба на нуклеарна централна на Скадарското Езеро, во близина на границата со Црна Гора. Во интервју за Вечерњи лист, Ѓукановиќ рече дека Подгорица е заинтересирана за учество во разговорите за проектот, кои се во првична фаза. „Иницијативата треба да се гледа во контекст на својата близина до езерото“, рече Ѓукановиќ, истакнувајќи дека проектот не треба да ја загрози животната средина. Друга загриженост предизвикува сеизмичката активност во областа. (Б92, Вечерњи лист, МИA - 25/04/09)
