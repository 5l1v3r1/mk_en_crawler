14/11/2005
НОВИ САД, Србија и Црна Гора -- Здружението на семејствата на исчезнатите лица во неделата (13-ти ноември) ги повика владите во Србија и Црна Гора, Босна и Херцеговина, Хрватска и Македонија да ја утврдат вистината за судбината на исчезнатите од конфликтите на Балканот. На прес-конференцијата со која заврши тридневниот состанок во организација на Меѓународната комисија за исчезнати лица, учесниците се согласија да побараат од Европската комисија да го условат влезот во ЕУ со судењето на воените злосторници и реализацијата на владините напори за решавање на прашањето во врска со судбината на исчезнатите лица. На состанокот присуствуваа членовите на семејствата на исчезнатите од различно етничко потекло. (Б92, Танјуг, веб-страница на ИЦМП - 13/11/05)
