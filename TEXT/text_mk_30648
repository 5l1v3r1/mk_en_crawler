08/04/2011
БЕЛГРАД, Србија -- Набљудувачката група за човекови права Амнести интернешнал ги повика властите во Белград во четвртокот (7-ми април) да прекинат со присилните иселувања на Ромите и да им обезбедат домување. Во извештајот издаден пред Меѓународниот ден на Ромите во петок, организацијата рече дека „наместо да прекинат со принудните протерувања, српските власти во Белград ги спроведуваат сè повеќе, бркајќи ги ромските заедници од нивните домови“. Истата препорача да им „се загарантира на Ромите право на домување со обезбеден санитарен јазол, во близина на јавните објекти и вработување, и да се заштитат од идните принудни иселувања“. Според извештајот, многу од протерувањата произлегуваат од планот на белградското собрание од 2009 година кој предвидува широки инфраструктурни проекти финансирани од Европската банка за реконструкција и развој и Европската инвестициона банка. Денес во Србија живеат околу 500.000 Роми -- околу 7 отсто од населението. (Веб-страница на Амнести интернешнал, Б92, Курир, Радио Слободна Европа - 07/04/11)
