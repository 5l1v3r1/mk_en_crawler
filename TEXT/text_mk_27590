29/04/2010
СТРАЗБУР, Франција -- Парламентарното собрание на Советот на Европа (ПАЦЕ) планира да разговара за потребата од уставни реформи во БиХ, за време на својата седница во Стразбур. Дебатата ќе се фокусира на измената на уставот на земјата поради пресудата на Европскиот суд за човекови права, кој во декември пресуди дека уставот ги дискриминира малцинствата. Дебатата на ПАЦЕ доаѓа една недела откако Мишелин Калми-Реј го посети Сараево. Таа е претседател на Комитетот на министри на Советот на Европа. (РТРС, Срна, Независне новине - 29/04/10)
