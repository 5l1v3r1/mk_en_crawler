13/01/2010
БРИСЕЛ, Белгија -- Номинацијата на бугарската министерка за надворешни работи, Румјана Желева, на позицијата комесар на ЕУ е загрозена, објавија локалните медиуми во вторникот (12-ти јануари). За време на претресот за потврда на Желева на позицијата комесар за меѓународна соработка, хуманитарна помош и одговор на кризи, таа наводно дала несоодветни одговори во врска со нејзината кратка биографија. Ова уследи по контроверзното интервју надвор од Европскиот парламент.
Се работи за потенцијалниот конфликт на интереси поради наводите дека Желева била извршен директор на фирмата наречена „Глобал консалт“ до април 2009 година. Ако е вистина, тоа се коси со протоколот на парламентот, кој забранува членови на ЕП да учествуваат во корпоративни управни одбори. Претседателот на Европската комисија, Жозе Мануел Баросо, има рок од 24 часа да ја преиспита нејзината номинација. (Дневник, Дарик, бТВ, ДПА - 12/01/10)
