03/09/2007
САРАЕВО, Босна и Херцеговина (БиХ) -- Министерството за одбрана подготвува мерка за замрзнување на имотот на четворица високи бегалци што сé уште ги бара Трибуналот на ОН за воени злосторства, објави во саботата (1-ви септември) „Дневни аваз“. Законот за поддршка на мандатот на Трибуналот ќе го овозможи овој чекор, бидејќи обезбедувањето помош за овие бегалци претставува кривично дело и им овозможува на обвинителите да го замрзнат имотот во текот на истрагите. 
Мерката ќе биде применета за имотот на Ратко Младиќ, Радован Караџиќ, Стојан Жупљанин и Горан Хаџиќ. Пред помалку од една недела, главниот заменик висок претставник Рафи Грегоријан инсистираше на тоа дека само со замрзнување на имотот на бегалците ќе бидат овозможени нивните апсења. (Дневни аваз - 02/09/07)
