06/04/2010
БЕЛГРАД, Србија -- Шефот на српскиот совет за врски со Хашкиот трибунал за воени злосторства (МКТЈ), Расим Љајиќ, во понеделникот (5-ти април) рече дека декларацијата на српскиот парламент во која се осудуваат злосторствата во Сребреница нема да влијае на престојниот извештај на главниот обвинител на МКТЈ Серж Брамерц. Љајиќ потврди дека Брамерц ќе ја посети Србија во мај, пред да го поднесе својот извештај за соработката на Белград со МКТЈ до Советот за безбедност на ОН во јуни. (Taнјуг, Данас, Политика, Бета, Б92 - 05/04/10)
