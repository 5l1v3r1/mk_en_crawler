13/07/2005
БУКУРЕШТ, Романија -- Премиерот Калин Попеску Таричеану во вторникот вечер (12-ти јули) укажа на тоа дека можеби повторно ќе ја разгледа својата одлука за оставка. Неговата изјава следеше по состанокот со претседателот Трајан Башеску. Таричеану рече дека предвремените избори би можеле да се избегнат ако парламентот најде начин да ги протурка клучните нацрт-закони за правните реформи кои беа отфрлени во Уставниот суд. Претходно истиот ден Башеску се состана со претседателите на двата дома на парламентот. Тој од нив побара тие да ги преформулираат членовите во нацрт-законите за да може судските реформи да бидат усвоени без да влијаат на агендата за пристап во ЕУ. (Ромпрес - 12/07/05) 
