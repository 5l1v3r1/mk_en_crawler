14/12/2008
ЊУЈОРК, САД -- Главниот обвинител на Трибуналот во Хаг за воени злосторства (МКТЈ), Серж Брамерц, повторно повика на брзо апсење на преостанатите двајца бегалци обвинети за воени злосторства, Ратко Младиќ и Горан Хаџиќ. Тој во петокот (12-ти декември) говореше на седницата на Советот за безбедност на ОН, претставувајќи го својот редовен извештај за соработката на Србија со МКТЈ. Брамерц рече дека апсењето на двајцата преостанати бегалци останува главен приоритет во работата на Трибуналот. Тој додаде дека апсењето на Младиќ и Хаџиќ и понатаму ќе биде најважниот дел во соработката на Србија со МКТЈ.
Обвинителот, исто така, ги пофали напорите на Белград, велејќи дека апсењето и екстрадицијата на Радован Караџиќ и Стојан Жупљанин претставуваа важна пресвртница. Целокупната соработка помеѓу различните служби е подобрена, како и планирањето и координирањето на акциите, рече Брамерц. (Бета, Танјуг, Б92, МИА, Блиц, Гласот на Америка, веб-страница на ОН - 12/12/08)
