22/12/2004
ТИРАНА, Албанија -- Парламентот во вторникот (21-ви декември) го усвои државниот буџет за 2005 година. Говорејќи во одбрана на буџетот пред пратениците, премиерот Фатос Нано рече дека тој гарантира економски развој и реформи. Опозицијата, сепак, тврди дека истиот ќе го зголеми јазот помеѓу сиромашните и богатите. 
Во другите вести, министерот за надворешни работи на Србија и Црна Гора, Вук Драшковиќ, доцна в среда треба да ја започне првата посета на Албанија. Тоа ќе биде прва посета на еден белградски министер за надворешни работи на Тирана, откако двете земји ги обновија дипломатските односи во 2001 година. (Aлбански дневни вести - 22/12/04; ATA, Aлбаниан ТВ, АФП, Танјуг - 21/12/04)
