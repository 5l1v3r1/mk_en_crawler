14/11/2007
САРАЕВО, Босна и Херцеговина (БиХ) -- Високиот претставник Мирослав Лајчак в четврток (15-ти ноември) ќе има свое обраќање пред Советот за безбедност на ОН, при што на членовите ќе им каже дека најголемиот проблем на БиХ е нејзината нефункционалност, како што се вели во соопштението на неговата канцеларија од вторникот. Лајчак ќе каже дека кризата предизвикана од мерките што ги предложи на 19-ти октомври само покажува дека на земјата й се потребни сериозни уставни реформи. Тој ќе истакне дека постојат две опции за иднината на БиХ -- ескалација на вештачка политичка криза, која води до изолација, или смирување на кризата и придвижување напред на патот кон европската интеграција.
Исто така во вторникот, портпаролот на ЕУФОР, мајор Дејвид Филдер, рече дека политичката криза сега засега не се одразува на безбедноста. (веб-страница на ОХР, Фена, РТРС - 13/11/07)
