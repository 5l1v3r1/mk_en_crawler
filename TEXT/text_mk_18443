11/06/2007
AТИНА, Грција -- Регионалните прашања, вклучувајќи го и проблемот со статусот на Косово, и спорот околу името помеѓу Грција и Македонија, се во фокусот на разговорите на крајот од посетата на американскиот потсекретар за политички прашања, Николас Барнс, на Атина во понеделникот (11-ти јуни). Во неделата тој се состана со грчката министерка за надворешни работи, Дора Бакојани, која наводно му рекла дека нејзината земја генерално ги поддржува аспирациите на земјите од Западен Балкан за влез во НАТО. Сепак, таа истакнала дека нивните напори треба да се оценуваат одделно. Грција, која не го признава уставното име на својот сосед „Република Македонија“, неодамна предупреди дека е можно да стави вето на кандидатурата на Скопје за членство во НАТО и ЕУ, ако не биде решен спорот. 
Исто така, американскиот амбасадор во Атина, Чарлс Рис, во интервјуто изминатиот викенд за „Катимерини“ рече дека неговата земја ја разбира „грчката чувствителност“ во врска со прашањето на името. Тој посочи дека разговорите ќе продолжат. (Катимерини, Нафтемпорики - 11/06/07; ЕРТ, АНА-МПА - 10/06/07)
