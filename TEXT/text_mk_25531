25/02/2010
ТИРАНА, Албанија -- Опозициската Социјалистичка партија (СП) во средата (24-ти февруари) објави дека нејзините членови се враќаат во парламентот в четврток по скоро шест месеци бојкот. „Ова го правиме за да покажеме дека немаме цел да ги спречиме реформите, и му даваме на мнозинството шанса да ја реши политичката криза“, рече водачот на СП Еди Рама. Партијата се одлучи за овој потег со цел да воведе две нови мерки кои треба да го направат спроведувањето на општите избори од јуни 2009 година целосно транспарентно. СП инсистира на темелна истрага, велејќи дека изборите биле фалсификувани. (НОА, Шекули, АФП, Балканвеб - 24/02/10)
