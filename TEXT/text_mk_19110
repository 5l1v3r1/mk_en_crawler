01/02/2007
НИКОЗИЈА, Кипар -- Владата во средата (31-ви јануари) објави дека ќе се жали до ОН и ЕУ за, како што рече, предупредувањата и заканите на Турција во врска со плановите за ексклузивна економска зона за експлоатација на нафта помеѓу Кипар, Либан и Египет. Минатиот месец Кипар, кој потпиша договори во врска со ова, со Либан и Египет, ги обелодени плановите за распишување на меѓународен тендер во февруари за издавање лиценци за крајбрежна експлоатација на нафта и гас. Турција остро реагираше на ова. 
Претходно оваа недела Министерството за надворешни работи во Анкара, ги предупреди Либан и Египет да не продолжуваат со договорите, тврдејќи дека правата на кипарските Турци треба да бидат земени предвид. Во средата портпаролот на кипарската влада, Христодулос Пасиардис, рече дека тоа е неосновано и провокативно. (Катимерини - 01/02/07; КНА, АП, АНА-МПA - 31/01/07)
