30/01/2009
ТИРАНА, Албанија -- Земјата ќе ја уништува својата стара муниција со помош на американската армија, рече во четвртокот (29-ти јанури) претседателот Бамир Топи, по состанокот во Тирана со Марк П.Фиџералд, командант на американските поморски сили во Европа и командант на Здружената команда во Неапол. „Се согласивме дека уништувањето на муницијата мора да биде континуиран процес, кој ќе се врши со професионална помош и соработка на НАТО, со цел да се избегнат драматични ситуации“, рече Топи. Фиџералд го пофали напредокот на Албанија во нејзините реформи поврзани со НАТО и процесот на интеграција. Албанија се надева дека ќе стане членка на НАТО за време на самитот во април. 
Во другите вести од четвртокот, италијанската полиција објави дека пресекла меѓународна криминална банда во Регио Емилиа. Во операцијата се уапсени вкупно 14 лица, вклучително и седум Албанци. Полицијата вели дека тие ја следеле бандата две години. Меѓу фатените е и озлогласениот албански криминалец Џафер Бериша. Властите велат дека групата шверцувала хероин и кокаин во Италија од неколку други земји. (Старт, Шекули, Коха Јоне, Телеграфи, МИА, БГНЕС - 29/01/09)
