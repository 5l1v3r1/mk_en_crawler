15/03/2011
ТЕЛ АВИВ, Израел -- Кипарскиот претседател Деметрис Христофиас во понеделникот (14-ти март) се состана со својот израелски колега, Шимон Перес, на почетокот од својата прва официјална посета на еден кипарски претседател на Израел. Двајцата водачи ги поздравија подобрените односи во изминативе години. Христофиас го истакна неодамнешниот договор за Ексклузивните економски зони на двете земји, велејќи дека ова „ќе води до понатамошна соработка во областа на енергијата“. Тој го информираше Перес околу неодамнешните настани во разговорите за повторно обединување на поделениот остров и тие разговараа за блискоисточниот мировен процес. Перес му се заблагодари на Христофиас за помошта што Кипар му ја понуди на еврејскиот народ по Холокаустот и искажа интерес за зајакнување на билатералната соработка. (Фамагуста газете - 15/03/11; веб-страница на израелското Министерство за надворешни работи, КНА - 14/03/11)
