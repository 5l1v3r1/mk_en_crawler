12/06/2006
СКОПЈЕ, Македонија -- Амбасадорот на ОБСЕ во Македонија, Карлос Паиш, вели дека не очекува инциденти за време на парламентарните избори на 5-ти јули. Во интервјуто за локалната А1 телевизија во неделата (11-ти јуни) тој истакна дека напорите на државните власти, како и охрабрувачките сигнали насекаде во регионот -- вклучувајќи го и успешниот референдум во Црна Гора минатиот месец и локалните избори во Јужна Србија минатата недела -- ветуваат слободни, фер и демократски избори во Македонија, главен услов за пристапот во ЕУ. 
Во петокот, парламентот ги усвои измените на Кривичниот законик, поврзани со изборниот процес. Новите одредби предвидуваат построги казни за изборните нарушувања, вклучувајќи и затворска казна покрај паричните казни. (A1 ТВ, Телма ТВ - 11/06/06; Дневник, Вечер - 10/06/06; A1 TВ - 09/06/06)
