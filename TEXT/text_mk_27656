27/08/2010
ИСТАНБУЛ, Турција -- Претставниците на неколку ромски организации во Турција се собраа пред Францускиот конзулат во Истанбул во четвртокот (26-ти август) во врска со француската репатријација на Ромите во Романија и Бугарија. „Се собравме да протестираме против ветрот на расизам што дува од Европа, особено од Франција против Ромите“, се вели во соопштението на организацијата. Тие ја повикаа Европската комисија да преземе чекори за стопирање на расизмот. Ромската заедница во Истанбул има околу 2 милиони членови.
Во меѓувреме, Франција продолжи со репатријацијата во четвртокот, испраќајќи скоро 300 Роми во Букурешт во два лета. (Биргун, Бианет, Хабер50, СНН Турк, АП - 26/08/10)
