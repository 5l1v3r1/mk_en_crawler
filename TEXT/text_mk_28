11/04/2005
Од Антонио Прленда за Southeast European Times во Среден Медитеран -- 11/04/05
Премиерот на Босна и Херцеговина Аднан Терзиќ го посети американскиот брод Хари С. Труман (ЦВН 75) во Средниот Медитеран на 29-ти март. Носачот на авиони со нуклеарен погон е долг 1096 стапки, истиснува 97 000 тони вода и може да собере екипаж од над 5200 луѓе. 
Посетата беше организирана од страна на американскиот амбасадор во БиХ Даглас Мекелхени. Освен Терзиќ, дел од делегацијата беа и министерот за одбрана на БиХ Никола Радовановиќ, заменик-претседателите на парламентот во БиХ Мартин Рагуз и Никола Спириќ, претседателката на босанскиот суд Меџида Крешо, началникот на штабот Генерал-полковник Шифет Поџиќ и претседателот на Партијата на независни социјал демократи Милорад Додик. 
Босанската делегација беше пречекана од командантот на Групата 10 за напад (ЦСГ 10) Вицеадмиралот Мајкл К.Трејси и командантот на американскиот брод Капетан Џејмс П. Џиљоти. За помалку од три часа, тие го видоа главниот потенцијал на „супер носачот на авиони“ од американската флота и неговото товарно Воздушно крило три (ЦВВ 3). Крилото се состои од околу 70 авиони од 8 ескадрили на американската морнарица и еден американски ескадрил од воената морнарица. Командант на Воздушното крило е Капетан Патрик Ф. Рејни, искусен пилот на борбениот авион Ф/А-18 со над 5100 часа лет и 850 слетувања на носачи на авиони во неговата кариера. 
Покрај редовните катапултирања и пронаоѓања на авионите на палубата за полетување од 4,5 акри, делегацијата на БиХ имаше можност да гледа презентација на воздушна борба над бродот, на 120 милји од Сицилија. Морнари облечени во џемпери во разни бои и со штитници на ушите се собраа на пристанишната страна од палубата да ја гледаат претставата. Членовите на босанската делегација стоеа на платформата за воздушна контрола наречена „Ред од мршојадци“ додека борбените авиони Ф-14 и Ф/А-18 и еден борбен авион со млазен погон С-3Б изведуваа ниски летања, фрлаа бомби и пукаа во одредени цели во морето. Еден електронски борбен авион со млазен погон ЕА-6Б и авион за рана тревога Е-2Ц летаа ниско над бродот, додека пак хеликоптерите СХ-60 изведуваа спасувања и внесување на војници . 
Доколку балканските лидери гледаа една ваква презентација на почетокот од 1990-тите години, конфликтот во БиХ можеби никогаш нема да се случеше, рече Терзиќ. 
Потоа Трејси и Зиљоти ги поканија гостите од БиХ во официјалната кабина, каде беа предадени подароци и оддржани разговори за операциите на бродот. Американските носачи на авиони учествуваа во меѓународни вежби заедно со уште над 30 странски земји минатата година, рече Трејси, истакнувајќи дека бродот штотуку се вратил од една операција како поддршка на изборите во Ирак.
„Длабоко го цениме фактот што и БиХ ќе учествува во мировната операција во Ирак“, рече тој, потесетувајќи на фактот дека БиХ подготвува 36 војници за единицата чија задача ќе биде да отстранува неексплодирана артилерија и оружје како дел од Коалиционите сили таму. 
Членовите на делегацијата беа импресионирани од нивното катапултно полетување со авионот Ц-2 кој ги врати на американската воздухопловна станица Сигонела во Сицилија. Особено незаборавно, сепак, беше нивното слетување на бродот. Како што Ц-2 ја спушташе својата кука и фати една од четирите жици оптегнати преку пистата на палубата, авионот со брзина од 105 милји на час застана за само две секунди.
И покрај тоа што хрватскиот и словенечкиот претседател, исто така, добија покани пред нивните земји да станат дел од НАТО програмата „Партнерство за мир“ пред неколку години, Мекхелени изјави за SE Times дека посетата на босанската делегација нема некоја особена порака. 
„Неодамна дознав дека американскиот брод Труман е во Средоземно Море, штотуку имајќи го поминато Црвеното Море враќајќи се од операции во Персискиот Залив“, рече тој. „Тогаш го прашав командантот на Шестата флота дали ќе биде можно да се доведе делегација од БиХ на бродот. Само сакав да им покажам на претставниците од босанската влада како бродот изведува операции како дел од НАТО Алијансата.
„Да се посети еден голем носач на авиони не е само политички настан туку, исто така, предизвикува и човечки чувства“, рече Терзиќ по посетата. „Мислев дека не постои алтернатива за наше идно членство во НАТО и ПзМ пред тоа“. 
„Ова дефинитивно беше едно големо и важно искуство за мене“, рече Радовановиќ. „Конкретно, имавме можност да видиме дел од потенцијалот на НАТО“.
Пред две години, претседателството на БиХ јавно ја соопшти својата определеност да стане дел од ПзМ, а властите почнаа со исполнување на бараните реформи во одбраната. Но, главниот политички предуслов -- целосна соработка со Меѓународниот кривичен трибунал за бивша Југолавија -- се уште не е целосно исполнет.
Бродот Хари С. Труман (ЦСГ), составен од американскиот Бери (ДДГ 52) и уништувачи Масон (ДДГ 87), американскиот крстосувач Монтереј (ЦГ 61), снабдувачкиот брод од американската морнарица Арктик (Т-АОЕ 8), американската подморница за напад Албукуерк (ССН 706) и авиони од товарното ЦВВ 3, беше ангажиран по втор пат на 13-ти октомври како дел од операцијата „Слобода на Ирак“ и глобалната борба против тероризмот. Бродовите се дел од американската атлантска флота, а нивното матично пристаниште е во Норфлок, Вирџинија. 
