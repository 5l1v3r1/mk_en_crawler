04/05/2010
ТИРАНА, Албанија -- Претседателот Бамир Топи во понеделникот (3-ти мај) ги повика локалните медиуми да функционираат независно од политиката. По состанокот со медиумските претставници по повод одбележувањето на Светскиот ден на медиумите, Топи им оддаде признание на „сите новинари кои влијаеле врз демократскиот развој во текот на 20-годишната демократија на Албанија“. Претставниците на медиумите се пожалија дека новинарите немаат колективни договори, како и дека селективниот владин третман во рекламирањето негативно се одразува на финансиската одржливост. Минатиот месец Фридом хаус ги категоризираше медиумите во Албанија како „делумно слободни“. (Ора њус, Шекули, Топ њус - 03/05/10)
