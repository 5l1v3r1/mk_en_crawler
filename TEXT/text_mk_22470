11/09/2008
ПРИШТИНА, Косово -- Полицијата во средата (10-ти септември) уапси шест високи функционери на царинската служба, осомничени за врски со организираниот криминал. Наводите против нив вклучуваат мито, злоупотреба на службената должност и врски со криминалните структури. Властите не објавија други информации со цел да се заштити тековната истрага. Сепак, полицијата не ја исклучува можноста за понатамошни апсења. (Коха диторе, Експрес, Лајм, Телеграфи - 11/09/08)
