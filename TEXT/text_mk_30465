18/02/2011
ВАШИНГТОН, САД -- Демократот од Њујорк, Елиот Енџел, и 20 други конгресмени го повикаа претседателот Барак Обама да преземе поактивна улога во сите фази на разговорите меѓу Приштина и Белград. Тие изразија загриженост дека интеграцијата на Србија во ЕУ пред решавањето на прашањата со Косово ќе му дозволи на Белград да го блокира идното членство во ЕУ, објавија медиумите во четвртокот (17-ти февруари). 
Исто така, американската државна секретарка Хилари Клинтон издаде изјава по повод 3-тата годишнина од независноста на Косово, велејќи дека Вашингтон е посветен на иднината на Косово и му е чест што се пријатели и партнери. (Кохавижн, РТК, Клан Косово, ТВ 21 - 17/02/11)
