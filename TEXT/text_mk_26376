13/11/2009
TИРАНА, Албанија -- Двомесечниот бојкот на парламентот од страна на опозициската Социјалистичка партија (СП) не ја попречува визната либерализација која Албанија ја бара во 2010 година, им рече премиерот Сали Бериша на пратениците во четвртокот (12-ти ноември). Тој потврди дека мнозинството е подготвено да формира парламентарна комисија која ќе ги разгледа барањата на СП. СП инсистира на тоа дека општите избори во јуни беа „фалсификувани“ и вели дека бојкотот ќе продолжи до крајот на истрагата. Во четвртокот се случи судир во партијата, кога петмина пратеници на СП ги поканија колегите да го прекинат бојкотот во името на интегративните реформи за ЕУ и да се вратат во парламентот следната недела. (Балкан веб, Ора њус, Алсат, Топ ченал, Клан - 12/11/09)
