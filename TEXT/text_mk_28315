18/04/2010
ЗАГРЕБ, Хрватска -- Водачите на владејачката Хрватска демократска партија (ХДЗ) во петокот (16-ти април) го критикуваа претседателот Иво Јосиповиќ за коментарот што го даде за време на посетата минатата недела на Босна и Херцеговина (БиХ), обвинувајќи го за извинувањето за војната во 1990-тите. ХДЗ, предводена од премиерката Јадранка Косор, објави дека изјавата на претседателот пред парламентот на БиХ е спротивна на декларацијата за војната во Хрватска што ја усвои парламентот во октомври 2000 година. Во истата се заклучува дека Хрватска водела праведна и легитимна, одбранбена и ослободувачка војна, а не агресивна и окупаторска војна против некого. Јосиповиќ вели дека неговиот говор бил погрешно протолкуван. Тој тврди дека не се извинил за војната, туку изразил „жалење за настаните во минатото“. (Јутарњи лист, Фонет, Танјуг, Б92 - 16/04/10)
