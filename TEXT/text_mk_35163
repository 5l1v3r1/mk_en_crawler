23/06/2004
СКОПЈЕ, Македонија -- Партиите на владејачката коалиција -- Социјалдемократскиот сојуз на Македонија (СДСМ) и Демократската унија за интеграција (ДУИ) -- во вторникот (22-ри јуни) имаа состанок, но повторно не постигнаа договор за официјалниот јазик кој ќе се употребува во општина Скопје. ДУИ, наводно, инсистира албанскиот, заедно со македонскиот, да се користат во официјалните состаноци, за што СДСМ не се согласи. Локалните медиуми шпекулираат дека спорот би можел да влијае на разговорите за суштинскиот пакет закони за децентрализација на власта.
Во другите вести, македонскиот министер за одбрана, Владо Бучковски, се наоfа во во посета на седиштето на НАТО во Брисел, со цел да ја засили поддршката за кандидатурата на земјата за членство, пред самитот во Истанбул следната недела. Турскиот Парламент во вторникот издаде декларација за поддршка за трите земји од Јадранската повелба -- Албанија, Хрватска и Македонија. (Утрински весник - 23/06/04; A1 TВ, Макфакс - 22/06/04)
