05/02/2008
АНКАРА, Турција -- Војската во понеделникот (4-ти февруари) потврди дека се извршени воени напади врз 70 сомнителни цели на Курдистанската работничка партија (ПКК) во северен Ирак. Во соопштението објавено на веб-страницата на турскиот Генералштаб, војската вели дека се гаѓани единствено цели на ПКК и дека е водена голема грижа за безбедноста на граѓаните.
Во вторникот, членовите на прокурдската Партија за демократско општество (ДТП) се состанаа во Дијарбакир, протестирајќи поради воздушните напади. Членовите на ДТП велат дека ќе се качат на планините Габар и Чуди -- оперативниот регион кој е цел на нападот -- за да бидат човечки штитови. (Заман - 05/02/08; Ројтерс, АФП, Хуријет, АП, СНН, НТВ - 04/02/08)
