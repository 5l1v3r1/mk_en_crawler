02/11/2010
БЕЛГРАД, Србија -- Судот во Белград в четврток (4-ти ноември) треба да ги објави пресудите за десет лица обвинети за поддршка на бегалецот обвинет за воени злосторства Ратко Младиќ, како и дека му помагале да ја избегне правдата меѓу 2002 и 2006 година засолнувајќи го во своите белградски станови. Обвинителството и одбраната го дадоа завршниот збор во понеделникот. Ако бидат осудени, обвинетите се соочуваат со казна затвор во траење од осум години. 
Во другите вести, обвинителите за воени злосторства во вторникот објавија дека се во тек рации на три локации поврзани со лица блиски до Младиќ. Властите велат дека само две се во Белград, додека третата операција е во Аранѓеловац. (Радио Слободна Европа, Бета - 02/11/10; AП, Радио Слободна Европа - 01/11/10)
