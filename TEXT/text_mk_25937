18/12/2009
ЗАГРЕБ, Хрватска -- Полицијата во четвртокот (17-ти декември) го уапси Жељко Сачиќ, поранешен близок соработник на обвинетиот за воени злосторства Младен Маркач. Полицијата, исто така, сослуша 17 лица во врска со убиството на петмина српски цивили во селото Грубори во август 1995 година. Некои медиуми посочуваат дека Сачиќ, кој бил заменик-командант на специјалната полиција во тоа време, бил уапсен заради прикривање на убиствата во Грубори. Маркач, заедно со хрватските генерали Анте Готовина и Иван Чермак, се соочува со судење во Хаг. (ХИНА, ХРТ, Нова ТВ, Јавно, АП - 17/12/09)
