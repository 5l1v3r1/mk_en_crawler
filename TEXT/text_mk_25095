27/12/2009
БЕЛГРАД, Србијa -- Врховниот суд во петокот (25-ти декември) ја потврди максималната казна од 40 години, изречена на поранешниот директор на државната безбедносна служба Радомир Марковиќ за организирање обид за атентат врз опозициски водач во 1999 година. Во својата одлука, судот вели дека Марковиќ, кој служел во времето на Слободан Милошевиќ, е виновен за убиство од прв степен. Целта на заговорот, водачот на Српското движење за обнова Вук Драшковиќ, преживеа. Но, четворица други беа убиени во октомври 1999 година во несреќата во која беше вклучена моторизираната придружба на Драшковиќ. Врховниот суд, исто така, ја потврди казната од 30 до 40 години затвор изречена на шестмина соучесници на Марковиќ. (AП, Б92, Фонет, Дојче веле - 25/12/09)
