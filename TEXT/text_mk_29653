31/01/2011
САРАЕВО, Босна и Херцеговина (БиХ) -- Златко Лагумџија, водачот на Социјалдемократската партија, која победи на општите избори на 3-ти октомври во Федерацијата на БиХ, во неделата (30-ти јануари) рече дека се противи на екстрадицијата на хрватскиот воен ветеран Тихомир Пурда во Србија. Пурда беше уапсен претходно овој месец на границата меѓу Хрватска и БиХ, врз основа на српската потерница. Судот на БиХ закажа рочишта за вторник на кое обвинителството и одбранбениот тим на Пурда ќе ги претстават ставовите во врска со барањето за екстрадиција на Белград. Во интервју за хрватската телевизија ХТВ, Лагумџија, исто така, рече дека хрватскиот претседател Иво Јосиповиќ донесе нова динамика во регионалниот дијалог. (ХРТ, Танјуг, Блиц - 30/01/11)
