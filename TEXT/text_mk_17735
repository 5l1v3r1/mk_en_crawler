24/06/2007
БАЊА ЛУКА, Босна и Херцеговина (БиХ) -- Советот на ЕУ додаде 15 нови имиња на својата црна листа на поединци на кои им е забрането да влегуваат или патуваат низ земјите-членки на ЕУ. Според извештаите на регионалните медиуми од саботата (23-ти јуни) листата вклучува неколку роднини на бегалците кои ги бара Трибуналот на ОН за воени злосторства. Помеѓу оние што се, наводно, додадени се и братот и ќерката на Радован Караџиќ, Лука и Соња, синот и снаата на Ратко Младиќ, Дарко и Билјана, четворица членови на семејството на Стојан Жупљанин -- неговата сопруга Дивна синовите Младен и Павле и братучедот Слободан, како и сопругата на Горан Хаџиќ, Живка, синот и ќерката Среќко и Ивана, и сестрата на Хаџиќ, Горанка. 
Во петокот шефот на полицијата на Република Српска (РС) Урош Пена, рече дека ниту еден од преостанатите бегалци -- Караџиќ, Младиќ, Жупљанин и Хаџиќ -- не се во РС или БиХ. (РТРС, Блиц, Танјуг, Макфакс - 23/06/07)
