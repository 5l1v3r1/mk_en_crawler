29/12/2004
ТИРАНА, Албанија -- Претставникот на ММФ во Албанија, Јан-Петер Олтерс, ја наведе модернизацијата на даночниот, царинскиот и телекомуникацискиот сектор во земјата како главен предуслов за континуиран економски раст и зголемување на надворешните инвестиции. Во интервјуто од викендот за Ројтерс, објавено во понеделникот (27-ми декември), Олтерс истакна дека просечниот БДП на Албанија има побрза стапка на пораст во споредба со нејзините соседи, благодарение на нејзината пониска основа, либерализацијата на пазарот и поголемата продуктивност. „Но, овие фактори кои го мотивираа и поттикнуваа растежот во претходните години стануваат помалку важни во секоја наредна година“, рече тој. БДП на Албанија се зголеми за 6 отсто оваа година. (Катимерини - 28/12/04; Ројтерс - 27/12/04)
