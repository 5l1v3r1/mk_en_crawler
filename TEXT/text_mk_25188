29/01/2010
БЕЛГРАД, Србија -- Патријархот Иринеј, новиот поглавар на Српската православна црква, на својата прва прес-конференција во четвртокот (28-ми јануари) повика на дијалог со римокатоличката црква. Патријархот Иринеј рече дека 1.700-тата годишнина од Миланскиот едикт во 2013 година ќе биде добра можност за средба на претставниците на двете цркви. Тој предложи одржување прослави во српскиот град Ниш. Со Едиктот, потпишан од страна на римскиот имератор Константин Велики, роден во Ниш, била прогласена верска толеранција за христијаните. Иринеј истакна дека Српската православна црква отсекогаш ги почитувала сите вери и верски заедници. Тој, исто така, ја поддржа кандидатурата на Србија за ЕУ, сé додека Европа ги почитува идентитетот, културата и верата на државата. (РТС, Б92, Бета, Танјуг, АП, АФП, Ројтерс - 28/01/10) 
