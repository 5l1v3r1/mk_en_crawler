17/04/2006
СОФИЈА, Бугарија -- Премиерот Сергеј Станишев и неговиот грчки колега, Костас Караманлис, во петокот (14-ти април) потпишаа декларација со која се презема обврска за унапредување на билатералната соработка. Според Караманлис, во документот се дефинира новата рамка на билатералното партнерство, чија цел е координирање на решението на проблемите од заеднички интереси, како и зајакнување на процесот на интеграција на регионот во ЕУ. Двајцата премиери, исто така, се согласија за интензивирање на заедничките напори за спречување на поплави. 
По завршувањето на својата дводневна посета, Караманлис се врати во Грција. Во неделата тој имаше свое обраќање пред регионалните министри за култура, кои се состанаа на тридневен самит во Солун. Грција беше домаќин на форумот, како претседавач на иницијативата на Процесот за соработка во Југоисточна Европа. Караманлис ја истакна грчката поддршка за земјите што бараат пристап во ЕУ, сé додека истите ги исполнуваат одредените критериуми. (AНА, ЕРТ - 16/04/06; Катимерини - 15/04/06; веб-страница на бугарската влада - 14/04/06)
