15/11/2006
БЕЛГРАД, Србија -- Премиерот Воислав Коштуница во вторникот (14-ти ноември) побара од министерот за Меѓународни економски односи, Милан Париводиќ, министерот за економија, Предраг Бубало, и министерот за труд, Слободан Лаловиќ, да бидат координатори на министерствата кои претходно ги предводеше Г17 Плус. Париводиќ ќе го води Министерството за финансии, Бубало Министерството за земјоделство, а Лаловиќ Министерството за здравство. Министрите на Г17 Плус ги поднесоа своите оставки на 1-ви октомври, поради континуираната несоработка на Србија во врска со воените злосторства. 
Исто така во вторникот, истакнат муслимански активист и неговата сопруга беа повредени при експлозија на бомба, која беше фрлена низ прозорецот на нивниот дом во Нови Пазар, провинцијата Санџак. Махмут Хајровиќ е водечки член на Партијата за демократска акција, која е во жестока битка со Демократската партија на Санџак. Тензиите во претежно муслиманската област во близина на Босна и Херцеговина и Косово, се зголемени со месеци. (Вечерњи новости, Блиц - 15/11/06; Бета, ББС - 14/11/06)
