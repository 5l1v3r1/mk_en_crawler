03/03/2010
МАДРИД, Шпанија -- Полицијата уапси маж осомничен за воени злосторства извршени за време на босанскиот конфликт во периодот 1992-1995 година, објави во вторникот (2-ри март) Министерството за внатрешни работи. Веселин Влаховиќ, кој е роден во Црна Гора, е обвинет за убиство, силување и тортура на несрпско население додека бил член на паравоена единица од 1992 до 1993 година. Влаховиќ, познат како „Чудовиштето од Грбавица“, го бараа црногорските, српските и босанските власти. Во 2001 година Влаховиќ лежеше во црногорски затвор за вооружен грабеж и пукање, но избега. (AФП, АП, Ројтерс, Бета, ББС - 02/03/10)
