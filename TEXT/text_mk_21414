25/06/2008
СТРАЗБУР, Франција -- Европскиот суд за човекови права во Стразбур во вторникот (24-ти јуни) ја осуди Турција за смртта на двајца кипарски Грци во 1996 година. Турските сили ја претепаа првата жртва, Анастасиос Исак, за време на протестите против турското воено присуство на островот. Потоа, три дена подоцна тие го застрелаа Соломон Солому на погребот на Исак, откако тој и другите демонстранти влегоа во тампон-зоната помеѓу грчкиот и турскиот дел од островот и го симнаа турското знаме. Судот й нареди на Турција да плати 340.000 евра како обештетување на семејствата на жртвите, откако беше донесена пресуда дека турските безбедносни власти употребиле непотребна сила против двајцата мажи. (Заман, Нафтеборики, Катимерини - 25/06/08, Ројтерс - 24/06/08)
