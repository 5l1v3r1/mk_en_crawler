27/05/2008
ТИРАНА, Албанија -- Високиот инспекторат за декларација и ревизија (ХИДА) во понеделникот (26-ти мај) објави дека ќе ги испита имотите на 152 функционери по случаен избор. Помеѓу нив се вицепремиери, членови на парламентот, амбасадори, обвинители и судии. ХИДА ќе ги прочешлува информациите за поседувањето недвижен имот, банкарските сметки и друг капитал, барајќи евентуални судири на интереси.
Во другите вести од понеделникот, Апелациониот суд за сериозни кривични дела го ослободи шефот на даночната канцеларија на земјата, Арбен Сефѓини, кој беше во домашен притвор за тортура и убиство. Апелациониот суд соопшти дека нема ризик Сефѓини да избега од земјата. Тој и тројца негови поранешни колеги се соочуваат со обиненија за тортура и убиство во 1995 година на Ремзи Хоџа, македонски Албанец. (ББС, Коха Јоне, Шекули - 27/05/08; Aлсат, ВОА, Телеграфи, Балканинсајт - 26/05/08) 
