16/09/2010
AТИНА, Грција -- Синдикатите кои ги претставуваат сопственици на камиони во средата (15-ти септември) објавија дека ќе продолжат со протестите против владините планови за отворање на нивниот сектор за конкуренција. Акцијата, која започна во понеделникот, предизвика загриженост во врска со дотурот на гориво сега кога разговорите со владата уште еднаш не успеаја. Сличен штрајк во јули предизвика сериозен недостаток на гориво, принудувајќи ја владата да интервенира со тоа што побара од камионџиите да го прекинат протестот. Со оглед на тоа што наредбата останува на сила, камионџиите, всушност, не можат да прогласат штрајк. Синдикатот вели дека, наместо тоа, ќе одржуваат секојдневни протести. (AП, АФП - 15/09/10)
