13/10/2010
НИКОЗИЈА, Кипар -- ОН не планира меѓународна конференција за Кипар, рече специјалниот советник за Кипар на генералниот секретар Бан Ки-мун, Александар Даунер, во вторникот (12-ти октомври), по состанокот со кипарскиот претседател Деметрис Христофиас. Тој рече дека тој и Христофиас го разгледале напредокот во тековните разговори за повторно обединување на поделениот остров и ги повикале двете страни да постигнат договор за сложеното прашање на имотот. Христофиас и водачот на кипарските Турци, Дервиш Ероглу, треба да продолжат со разговорите во среда. Нивниот последен состанок беше пред повеќе од еден месец, поради учеството на Христофиас на 65-тата сесија на Генералното собрание на ОН во Њујорк. (Новинска агенција Анадолу, КНА, веб-страница на кипарската влада, МИА - 13/10/10)
