24/09/2006
БЕЛГРАД, Србија -- Финското претседателство на ЕУ го одложи состанокот помеѓу Тројката на ЕУ и Србија, кој беше закажан за 29-ти септември во Хелсинки. Портопаролот Марко Руонала рече дека „нема услови за таков состанок“. Тој не даде понатамошно образложение, но според извештаите на медиумите одложувањето, најверојатно, е поврзано со недостатокот на конкретни дејства од страна на Србија кон исполнувањето на нејзините обврски кон Трибуналот на ОН за воени злосторства. Тројката на ЕУ ја сочинуваат министрите за надворешни работи на сегашните и идните претседавачи на ЕУ -- Финска, односно Германија -- и комесарот за проширување, Оли Рен. (Блиц, Данас, Танјуг - 23/09/06)
