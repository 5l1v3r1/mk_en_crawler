17/04/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг и амбасадорот на Европската комисија, Мајкл Хемфрис, во неделата (16-ти април) заеднички го повикаа парламентот да ги усвои клучните уставни измени. Во вторник комисијата на парламентарниот долен дом ќе расправа за нацрт-измените, засновани на договорот што беше постигнат помеѓу најголемите партии во БиХ. Според изјавата, важноста на уставните реформи -- кои имаат за цел зајакнување на државните институции -- и кусото време пред следните општи избори не дозволуваат понатамошно одложување. (Независне новине - 17/04/06; РТРС - 16/04/06)
