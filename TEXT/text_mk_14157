14/08/2005
ПРИШТИНА, Косово, Србија и Црна Гора -- Завршувајќи ја посетата на Косово во петокот (12-ти август) генералниот секретар на ОБСЕ, амбасадорот Марк Перин де Бришамбо, повика на дијалог помеѓу политичките сили и заедниците во провинцијата. Тој истакна дека дијалогот претставува главната основа за развојот на демократските институции и дека рече ОБСЕ ќе остане вклучен во процесите на консолидација. За време на својот престој Де Бришамбо се состана со претставниците од косовските привремени институции, локалните албански и српски политички водачи и претставниците на УНМИК. Тој, исто така, го посети косовското полициско училиште под управа на ОБСЕ. 
Во другите вести, специјалниот претставник на ОН за спроведувањето на стандардите во Косово, Каи Еиде, во неделата требаше да пристигне во Србија и Црна Гора. Еиде ќе остане во Косово пет дена, а потоа ќе престојува во дводневна посета на Белград. Ова ќе биде трета посета на официјалниот претставник на ОН на Косово во рамките на неговата мисија за преглед на реализирањето на меѓународните стандарди во провинцијата. (РТС - 14/08/05; Танјуг - 13/08/05; веб-страница на ОБСЕ, Косова лајв - 12/08/05)
