07/12/2010
ЊУЈОРК, САД -- Грција треба веднаш да ги пренесе имигрантите од пренатрупаните и нехумани затвори во регионот на Европа во празниот објект на островот Самос и да ги заштити 120-те непридружувани деца меѓу нив, рече во понеделникот (6-ти декември) набљудувачката група Хјуман рајтс воч (ХРВ), по еднонеделната мисија на утврдување на фактите во северна Грција. Според организацијата, бројот на имигрантите од Авганистан, Еритреа, Ирак, Алжир, Сирија, Иран и Мароко, кои преминале во Грција од Турција е драстично зголемен оваа година. Некои објекти се толку преполнети што имигрантите едвај можат да најдат место за спиење, објави ХРВ. Жените и децата се во исти ќелии со мажите, а тоалетите се ограничени. Организацијата препорача испраќање на затворениците во објекти на островите, одвојување на жените и децата од мажите, со истовремено почитување на семејното единство, и барање алтернативи за затворањето, секогаш кога е тоа можно. (веб-страница на ХРВ, Блумберг - 06/12/10)
