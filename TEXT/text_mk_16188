16/07/2006
САРАЕВО, Босна и Херцеговина (БиХ) -- Централната изборна комисија (ЦИК) избриша 663 номинации од партиските листи пред општите избори на 1-ви октомври, поради тоа што не одговарале на условите од изборниот закон во земјата. Претседавачот на ЦИК Бранко Петриќ во саботата (15-ти јули) рече дека во повеќето случаи причината била процедурална -- кандидатите не ја поднеле потребната писмена изјава или не ја потпишале изјавата. Четворица кандидати беа отстранети поради тоа што ЦИК или Силите за стабилизација на НАТО во БиХ ги санкционирале во минатото. (Независне новине - 16/07/06)
