12/01/2011
СКОПЈЕ, Македонија -- Претседавачот на ЕУ, Унгарија, е подготвена активно да се вклучи во спорот околу името меѓу Македонија и Грција ако тоа биде побарано, рече во вторникот (11-ти јануари) унгарскиот амбасдор во Скопје, Ференц Кекеши, пред парламентарна комисија. Претставувајќи ја програмата и приоритетите на Унгарија за време на нејзиното шестмесечно претседавање со блокот, Кекеши вети дека Будимпешта ќе ги поддржи напорите на Македонија за пристапување во ЕУ, и му препорача на Скопје да продолжи со спроведување на реформите во јавната администрација и судството. Вицепремиерот Васко Наумовски рече дека очекува 2011 година да биде клучна за интеграцијата на Македонија и Западен Балкан. Тој ја потврди подготвеноста на земјата за изнаоѓање взаемно прифатливо решение за спорот околу името со Грција. (MИA, A1 - 11/01/11)
