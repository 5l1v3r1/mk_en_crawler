06/03/2009
Економиите на  Југоисточна Европа (ЈИЕ) се соочуваат со влијанието на светската финансиска криза, й рекоа експерти од Институтот за внатрешни економски студии на австриската виенска Стопанска комора во понеделникот (2-ри март). Според експертите, Хрватскa и Aлбанијa имаа највисока стапка на долг до крајот на 2008 година, при што Хрватска постигна 54,5 отсто, а Албанија 53,5 отсто од БДП. Научниот директор на институтот, Мајкл Ландесман, смета дека негативната рамнотежна на Југоисточна Европа се случи откако овие држави го изгубија пристапот до кредитите што ги користеа за финансирање на вишокот извоз, како и намалувањето на девизните дознаки од странство на нивната дијаспора и Странските директни инвестиции.
*** 
 Романијa и Бугаријa одлучија да подготват заеднички договор за изградба два нови моста на реката Дунав, објави на 26-ти февруари новинската агенција Агерпрес. Романскиот министер за транспорт Раду Берчеану и неговиот бугарски колега Петар Мутафчиев разговараа за проектот. Двата моста ќе ги поврзуваат Бечет во Романија со Ореаково во Бугарија.
*** 
Италијанската Коста груп во понеделникот (2-ри март) објави дека потпишала договор со Измирската стопанска комора за изграба на пристаниште во Учкујулар, во западната турска провинција Измир, кое ќе ги прима бродовите што крстосуваат. Проектот од 75 милиони евра ќе биде завршен за 18 месеци. 
*** 
 Tурското здружение на индустријалците и бизнисмените й го предаде ротирачкото претседателствување со Сојузот на Црното Море и Касписката конфедерација на претпријатија (УБЦЦЕ) на Грција во вторникот (5-ти март), Федерацијата на грчките претпријатија ќе претседава од 2009 до 2011 година. На генералниот состанок на УБЦЦЕ организацијата прими четири нови членки, со што бројот сега изнесува 17.
 *** 
 Aлбанијa и Maкедонија се согласија да формираат заеднички економски пазар со елиминирање на царинските давачки меѓу себе, почнувајќи од мај 2009 година. Властите наскоро ќе потпишат договор, рече македонскиот министер за економија, Фатмир Бесими, на бизнис форумот во вторникот (3-ти март). Трговијата меѓу двете држави достигна 104 милиони евра во 2008 година.
*** 
 Хрватскa и Унгарија ќе ги поврзат своите гасоводни мрежи до крајот на 2010 година со договорот потпишан во вторникот (3-ти март) од страна на Плинакро (Хрватска) и Преносот на природен гас (Унгарија), дел од МОЛ груп. Проектот ќе чини околу 395 милиони евра. Истиот претставува дел од стратегијата на Загреб за модернизација и проширување на домашната мрежа на природен гас. 
 (Разни извори – 27/02/09-06/03/09)  
