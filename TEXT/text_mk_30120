22/12/2010
ВИЕНА, Австрија -- Канцеларијата на јавниот обвинител против корупција го испитува поранешниот хрватски премиер Иво Санадер и две други лица поради сомневање за перење пари, јавија медиумите во вторникот (21-ви декември). „Започнавме кривична постапка против Санадер, против еден негов роднина, и против трето лице“, рече за хрватската РТЛ ТВ, Фридрих Кониг, портпарол на обвинителската канцеларија со седиште во Виена. Испитувањето започна по извештајот од една банка во Тирол, во кој се изразува сомневање за перење пари. Санадер беше уапсен на 10-ти декември во Салзбург, врз основа на налогот за апсење издаден во Хрватска. Тој е, наводно, под истрага таму за можни кривични дела и злоупотреба на службената положба. (Нова ТВ, tportal.hr, Index.hr, ХРТ - 21/12/10)
