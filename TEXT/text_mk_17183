01/10/2006
СОФИЈА, Бугарија -- Претседателот на парламентот Георги Пирински во петокот (29-ти септември) објави дека еден од бугарските набљудувачи во Европскиот парламент (ЕП), Димитар Стојанов, од ултранационалистичката коалиција „Атак“, е можно да биде повлечен поради навреда на пратеничката од унгарските Роми, Ливија Јарока. Етичката комисија на бугарскиот парламент планира случајот да го разгледа в понеделник, пред гласањето на целиот парламент подоцна таа недела. „Атак“ вели дека ова претставува обид да се дискредитира партијата пред претседателските избори на 22-ри октомври. (Медиапул - 30/09/06; бТВ - 29/09/06)
