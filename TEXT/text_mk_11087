28/07/2005
БЕЛГРАД, Србија и Црна Гора -- Министерот за човекови права на Србија и Црна Гора, Расим Љајиќ, кој претседава со националниот совет за соработка со Хашкиот трибунал, вели дека шест или седум обвинети за воени злосторства, најверојатно, и понатаму се наоѓаат во државната заедница, додека двајца или тројца други најверојатно се во Русија. Информациите за ова доаѓаат од Хашкиот трибунал, вели тој. Во изјавата до која дојдоа медиумите во Белград и Сараево, Љајиќ вели дека Драган Зеленовиќ и Властимир Ѓорѓевиќ -- кои се бараат за воени злосторства во Босна и Херцеговина, односно во Косово -- најверојатно се наоѓаат во Русија. Тој не го спомена името на третиот обвинет. Запрашан дали тоа би можело да биде Ратко Младиќ, Љајиќ рече веројатно Младиќ еднаш бил во Русија, под заштита на руската мафија, но ја напуштил земјата „стравувајќи дека мафијата ќе го продаде за 5 милиони американски долари. (Политика - 28/07/05; Дневни аваз - 26/07/05)
