16/06/2009
ПРИШТИНА, Косово -- Поранешниот претставник на ОН за разговорите околу статусот на Косово, Марти Ахтисари, во понеделникот (15-ти јуни) беше топло пречекан во Приштина, на првата годишнина од уставот на Косово. „Косовската независност е неповратен процес и ова е евидентно од сите признавања кои и понатаму доаѓаат од целиот свет“, рече Ахтисари. Тој го повтори своето убедување дека надгледуваната независност -- темелот на предлогот што го подготви за иднината на Косово -- е остварлива, и ги повика противниците на планот да го прифатат. Тој, исто така, рече дека Косово има светла економска иднина, споменувајќи го влезот во ММФ и Светската банка. Претседателот Фатмир Сејдиу му додели на Ахтисари награда „Зладен медал на независноста“.
Поранешниот шеф на УНМИК Јесен-Петерсен, беше исто така во Приштина во понеделникот. Тој им честиташе на водачите во земјата и ја истакна важноста на борбата против корупцијата, повикувајќи на соработка меѓу Приштина и Белград. 
Во другите вести, Сејдиу во понеделникот издаде декрет за осуммина високи офицери на Косовските безбедносни сили (КБС), вклучително и двајца мајори-генерали и петмина бригадни генерали. (Зери, Експрес, Коха Диторе, Косова Сот - 16/06/09; Кохавижн, Клан Косовa - 15/06/09; РТК, ТВ 21, Кохавижн, Клан Косова - 15/06/09)
