24/05/2005
БЕЛГРАД, Србија и Црна Гора -- Коментирајќи за скоро извесниот референдум за независност, црногорскиот претседател Филип Вујановиќ во понеделникот (23-ти мај) рече дека правните одредби за изразување на јавното мислење од ваков вид нема да бидат изменети и дека сегашниот услов за успешност на референдумите со 50 отсто плус еден глас ќе остане на сила. Во интервјуто Вујановиќ повторно имплицираше дека референдумот, најверојатно, ќе се одржи во февруари 2006 година, дури и ако Србија се согласи со условот на Подгорица за ревизија на договорот за државната заедница и полабава конфедерација. (Б92 - 23/05/05)
