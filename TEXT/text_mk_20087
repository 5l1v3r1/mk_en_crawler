18/03/2008
АНКАРА, Турција -- Уставниот суд во понеделникот (17-ти март) објави дека ќе го разгледа барањето за забрана на владејачката Партија на правдата и развојот (АКП), заради наводниот обид за претворање на Турција од секуларна во исламска држава. Главниот обвинител на Врховниот апелационен суд, Сабих Канадоглу, го поднесе барањето во петокот. Ако високиот суд одлучи да ја забрани АКП, на нејзините водачи ќе им биде забранета политичка активност во следните пет години.
Комесарот за проширување на ЕУ, Оли Рен, во понеделникот го критикуваше барањето, велејќи дека обидот за забрана на АКП не се вклопува во демократските правила. Тој рече дека за политичките проблеми треба да се расправа во парламентот и да се решаваат преку избори, а не во суд. (Заман - 18/03/08; Сабах, Ројтерс, ИРНА, НТВ - 17/03/08)
