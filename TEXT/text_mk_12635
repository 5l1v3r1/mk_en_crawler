07/06/2005
ВАШИНГТОН, САД -- Претседателот Џорџ В. Буш в среда (8-ми јуни) ќе се состане со турскиот премиер, Реџеп Тајип Ердоган, во Белата куќа. Помошниците на двајцата водачи ќе разговараат за заеднички активности „со цел унапредување на слободата во Ирак и пошироко на Средниот Исток, Централна Азија и Кавказ“. Буш, исто така, се очекува да ја поддржи кандидатурата на Анкара за влез во ЕУ. На агендата, исто така, се и изгледите за повторно обединување на Кипар. Ердоган планира да разговара околу ова прашање со генералниот секретар на ОН Кофи Анан во Њујорк. 
Во другите вести, земјотрес со јачина од 5,6 степени според Рихтеровата скала ја погоди турската област Бингол, при што повеќе од 40 лица беа повредени. Владата ги затвори училиштата во областа и побара од властите во провинцијата и организациите за помош да обезбедат шатори. (AФП, НТВ, АФП - 07/06/05; Turks.US, Гласот на Америка, TurkishPress.com - 06/06/05)
