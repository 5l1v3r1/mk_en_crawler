29/07/2008
AТИНА, Грција -- Полицијата уништи бомба поставена пред зградата на владата во делот на Атина Неос Космос, рано во вторникот (29-ти јули), објавија властите. Направата била уништена во контролирана експлозија по три предупредувачки телефонски повици до полицијата и медиумите. Бомбата била поставена пред Економскиот и социјален совет, политичко-истражувачки институт поврзан со ЕУ. Досега ниту една група не ја презеде одговорноста.
Во другите вести, два крстосувачки брода со стотици луѓе се судрија во пристаништето Пиреја во понеделникот. Малтешкиот брод „Зенит“ удрил во грчкиот „Егејски бисер“ додека се всидрувал. Инцидентот предизвикал штета, но не и повредени. (In.news, AНА-МПА, Нафтемборики, АП, АФП - 29/07/08; AНА-МПА, Експрес, Хуријет - 28/07/08)
