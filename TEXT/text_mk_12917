01/12/2004
БЕЛГРАД, Србија и Црна Гора -- Српскиот претседател Борис Тадиќ во вторникот вечер (30-ти ноември) преживеа очигледен обид за атентат, кога непознат напаѓач се обидел неколкупати да удри со „ауди“ во автомобилот на претседателот. Локалните медиуми во средата објавија дека возило на обезбедувањето се препречило на патот на напаѓачот, со што го оневозможило постигнувањето на целта и го принудило напаѓачот да избега од местото на настанот. Автомобилот на обезбедувањето бил оштетен, но повредени нема. Полицијата трага по црното „ауди“ и неговиот возач. Во март 2003 година српскиот премиер Зоран Ѓинѓиќ беше убиен во центарот на Белград. (AФП, Танјуг, Б92 - 01/12/04)
