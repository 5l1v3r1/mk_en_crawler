07/06/2006
ХАГ, Холандија -- Холандската полиција во вторникот (6-ти јуни) објави дека е уапсен Хрват осуден за воени злосторства во Хрватска. Муниб Шуљиќ беше суден заедно со уште двајца други обвинети за убиствата на етничките Срби во градот Пакрац за време на конфликтот 1991-1995 година. Тој доби казна затвор во траење од десет години минатиот септември, но хрватскиот Врховен суд неодамна му ја зголеми казната на 12 години по барање на обвинителството. Холандската полиција ги негираше првичните извештаи дека Шуљиќ бил повреден за време на апсењето. (AФП, Вечерњи лист - 07/06/06; Индекс, ХИНА - 06/06/06)
