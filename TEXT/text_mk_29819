28/12/2010
ATИНА, Грција -- Околу 100 бегалци кои протестираа поради долгите процедури на имиграција беа отстранети од импровизираниот камп во Атина што го зазедоа пред неколку недели, и беа уапсени од полицијата во понеделникот (27-ми декември). Властите употребија ограничена сила за да го растурат кампот, кој беше поставен во близина на канцеларијата на високиот комесар на ОН за бегалци. Некои од бегалците се искачија на блиските дрвја за да избегнат апсење, додека други ги грабнаа своите деца и избегаа во центарот на градот, блокирајќи дел од главните улици. Сите на крајот беа приведени и однесени во полициска станица. Имигрантите, главно од Иран, Пакистан, Авганистан и Палестинската власт, тврдат дека се политички бегалци и бараат азил. (Катимерини - 28/12/10; Eтнос, ДПА, СКАИ - 27/12/10)
