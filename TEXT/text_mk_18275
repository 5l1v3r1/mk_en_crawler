13/12/2006
ТИРАНА, Албанија -- Министрите за одбрана на Албанија, Хрватска и Македонија -- Фатмир Медиу, Берислав Рончевиќ и Лазар Еленовски -- се состанаа во вторникот (12-ти декември) во Тирана, на понатамошно координирање на напорите за интеграција во НАТО по минатомесечниот самит во Рига. Министрите усвоија заедничка декларација во која се вели дека пораката од НАТО претставува големо охрабрување кое ќе им даде на земјите нов мотив за армиски реформи. Декларацијата, исто така, ја истакнува важноста на регионалната соработка, безбедноста, одбранбените реформи и борбата против корупцијата и организираниот криминал со цел да се постигне полноправно членство во НАТО. Во својот говор албанскиот претседател Алфред Мојсиу рече дека соработката на земјите од Јадранската повелба се покажа како успешна формула, во поглед на заедничките воени вежби и размената на експертиза. (Aлбански вести - 13/12/06; веб-страница на албанскиот претседател, МИА, Макфакс, Фокус - 12/12/06)
