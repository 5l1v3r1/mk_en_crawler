29/11/2009
ПОДГОРИЦА, Црна Гора -- Премиерот Мило Ѓукановиќ во петокот (27-ми ноември) објави дека е оптимист оти неговата земја ќе постигне напредок кон членството во НАТО, пред крајот на оваа година. По состанокот во четвртокот со генералниот секретар на НАТО, Андерс Фо Расмузен, Ѓукановиќ за новинарите изјави дека смета оти Црна Гора ќе добие акционен план за членство во НАТО следниот месец. Подоцна во четвртокот, владината канцеларија за врски со медиумите објави изјава во која се цитира изјавата на Расмузен дека НАТО треба да се придржува на својата политика на отворени врати за новите кандидати. (РТЦГ, РТС, АФП, Б92, Фонет - 27/11/09) 
