19/10/2004
БЕРЛИН, Германија -- Министерот за надворешни работи, Јошка Фишер, во понеделникот (18-ти октомври) го увери својот турски колега Абдула Ѓул дека Германија целосно ја поддржува кандидатурата на Турција за членство во ЕУ и ќе вложи максимални напори да ги убеди останатите земји на ЕУ да го поддржат започнувањето на разговорите за пристап со Анкара. На состанокот со Ѓул во Берлин, Фишер предупреди дека би можело да помине повеќе од една деценија пред Турција да биде подготвена за влез во Унијата. Ѓул, од своја страна, повторно повика на отвореност и објективност во врска со кандидатурата на Турција. (НТВ, АФП, Дојче Веле - 18/10/04)
