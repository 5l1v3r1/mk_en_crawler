14/10/2010
СКОПЈЕ, Македонија -- Вицепремиерот за европска интеграција, Васко Наумовски, во средата (13-ти октомври) рече дека Македонија би ја поздравила помошта на ЕУ во решавањето на долготрајниот спор за името со Грција. „Сите институции на ЕУ надлежни за спроведување на заедничка надворешна безбедносна политика, како и за процесот за проширување на ЕУ, се запознаени со разговорите за името. Ако тие придонесат за изнаоѓање решение ... ние ќе бидеме благодарни“, рече Наумовски.
Во меѓувреме, локалните медиуми објавија дека претседателот на ЕУ, Херман Ван Ромпуј, планира да ја посети Македонија следната недела. Тој ќе разговара за престојниот извештај на ЕУ за напредокот во процесот на интеграција, како и за решавањето на спорот за името. (Дојче Веле, Макфакс, А1, МИА, Алсат М - 13/10/10)
