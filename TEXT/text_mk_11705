20/05/2005
БУКУРЕШТ, Романија -- Романската влада во четвртокот (19-ти мај) го одобри нацрт-законот за малцинствата и го достави за парламентарна процедура. Законот е подготвен во време на вжештена дебата, но владата објави дека конечната верзија ги исполнува сите барања на ЕУ. Главната новина во нацрт-законот е воведувањето на концептот на културна автономија. Нацрт-законот, исто така, ги утврдува и правилата за употреба на јазиците во образованието или во судовите. Во Романија живеат 20 етнички малцинства, од кои сите имаат претставници во парламентот. 
Во другите вести, романскиот премиер Калин Попеску Таричеану во четвртокот изјави дека неговата влада сака повторно да преговара за договорот во висина од 650 милиони евра со ЕАДС. Европскиот вселенски гигант склучи договор со претходната влада за изградба на системот на гранична контрола на Романија навреме за пристапот на земјата во ЕУ во 2007 година. Премиерот рече дека делови од договорот се во судир со другите проекти финансирани од страна на ЕУ. (Девет часот - 20/05/05; Дау Џонс - 19/05/05)
