11/05/2010
AНКАРА, Турција -- Армијата во петокот (7-ми мај) објави дека нејзините сили ја преминале јужната граница со Ирак во операцијата против терористичката Курдистанска работничка партија (ПКК), влегувајќи на територијата на својот сосед со вооружени хеликоптери и беспилотни летала. Петмина осомничени милитанти беа убиени во нападот спроведен изминатиот викенд. Армијата подоцна објави дека нападнала откако членовите на ПКК пукале на нејзините хеликоптери. 
Во другите вести, еден турски војник загина, а друг беше повреден од нагазна мина во југоисточната провинција Хакари во понеделникот. Ова се случи во близина на граничното село Даглица, во област каде што ПКК е активна. (Заман, УПИ, АФП, новинска агенција Анадолу, АФП - 10/05/10)
