12/06/2005
СОФИЈА, Бугарија -- Комесарот за проширување на ЕУ, Оли Рен, испрати предупредувачки писма до Бугарија и Романија, во кои се изразува незадоволството на Европската комисија (ЕК) со темпото на реформите поврзани со пристапот во ЕУ во двете земји-кандидати за ЕУ. Објавувајќи ја оваа вест во петокот (10-ти јуни) портпаролката на ЕУ Кристина Наги рече дека во писмата се наведуваат доцнењата во најкритичните области. За Бугарија тоа се судството, земјоделството, животната средина и слободата за обезбедување на услуги. За Романија тоа се слободата на движењето на стоките, конкурентноста, земјоделството, даноците, животната средина, правдата и домашните работи. Спогодбите за пристап што ги потпишаа двете земји содржат заштитна клаузула, со која се предвидува дека нивниот влез во ЕУ -- закажан за 2007 година -- може да биде одложен за една година ако не се реализираат сите реформи. (Медиапул, бТВ, Ројтерс - 10/06/05)
