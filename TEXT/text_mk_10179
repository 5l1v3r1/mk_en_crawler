28/09/2004
БУКУРЕШТ, Романија -- Новиот модел „Логан“ на романскиот концерн Дачија, во сопственост на Рено, претставува „неверојатен успех“, рече францускиот министер за индустрија, Патрик Девеџијан во понеделникот (27-ми септември). Тој додаде дека ова француско претпријатие бара начин за проширување на производството на својот „автомобил од 5.000 евра“ поради сé поголемата побарувачка. 
Во другите вести, Јулијан Драгомир, претседателот на романската Канцеларија за спречување и контрола на перењето пари, за новинарите изјави дека досега оваа година неговата агенција открила 320 случаи за кои постои сомневање дека се поврзани со перење пари. Вкупната сума изнесува околу 340 милиони евра. 
Исто така во понеделникот беше објавено дека првата заедничка воена вежба на романските и британските воени сили е во тек во воената база во југоисточна Романија, која завршува в петок. (АФП, Ромпрес - 27/09/04) 
