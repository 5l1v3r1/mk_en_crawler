21/04/2006
БУКУРЕШТ, Романија -- Претседателот Трајан Басеску во четвртокот (20-ти април) официјално го објави законот за пратеничките пензии, со кој се обезбедува до 80 отсто од последната плата на пратениците, врз основа на бројот на мандатите што ги одработиле. Оваа мерка беше вратена двапати во парламентот на повторно разгледување -- еднаш од страна на Басеску и вторпат од страна на Уставниот суд. Басеску инсистираше на тоа дека првичната верзија е премногу великодушна за пратениците. (Девет часот - 21/04/06)
