05/04/2005
ЗАГРЕБ, Хрватска -- Владејачката Хрватска демократска заедница (ХДЗ) е во водство во очекување на локалните избори, според резултатите на две одделни анкети објавени во вторникот (5-ти април). Истражувањата се спроведени од страна на агенциите Метрон и Промоција плус на крајот од минатиот месец. Анкетата на Метрон покажа дека ХДЗ би добила 26 отсто од гласовите, по што следи главната опозициска Социјалдемократска партија (СДП) со 24,4 отсто. Околу 20,8 отсто од испитаниците се неопределени. Анкетата на Промоција плус, исто така, покажа дека ХДЗ е во благо водство пред СДП. Се очекува оваа недела властите да го објават точниот датум на локалните избори. (Вјесник, Дневник, Index.hr - 05/04/05)
