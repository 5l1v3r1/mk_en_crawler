25/05/2010
БЕЛГРАД, Србија -- Роднините на поранешниот воен командант на босанските Срби, Ратко Младиќ, се консултирале со адвокатите кои се очекува да поднесат иницијатива за прогласување на Младиќ за мртов, објави во вторникот (25-ти мај) белградскиот весник „Вечерње новости“. Адвокатот Милош Саљиќ, објасни дека семејството на Младиќ одлучило да ја иницира процедурата од две причини: сакаат да имаат пристап до замрзнатиот имот и пензиите и сакаат да стават крај на целиот „притисок“ што се врши врз нив. Според законот, процедурата може да се иницира ако субјектот е постар од 70 години и ако нема сигурни податоци за него повеќе од пет години. Но, Младиќ има 68 години и адвокатите ќе мора да докажат дека има околности кои индицираат оти тој е мртов. Расим Љајиќ, шефот на националниот совет на Србија за соработка со Хашкиот трибунал за воени злосторства, рече дека барањето е исмејување со државата. Младиќ исчезна набргу откако Трибуналот го обвини за геноцид во 1995 година, воени злосторства и злосторства против човештвото во врска со босанскиот конфликт во периодот 1992-1995 година. (Вечерње новости, Данас, Б92, Фонет, Танјуг, РТС - 25/05/10)
