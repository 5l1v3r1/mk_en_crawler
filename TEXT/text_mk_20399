12/09/2007
СКОПЈЕ, Македонија -- Претседателот Бранко Црвенковски во вторникот (11-ти септември) потпиша декрет за назначување на Виктор Димовски за директор на Агенцијата за разузнавање во земјата. Неговиот претходник, Кире Наумов, поднесе оставка од лични причини. Димовски, поранешен амбасадор во Белград и нерезидентен амбасадор во Израел, претходно беше заменик-министер за надворешни работи, задолжен за прашањата на Југоисточна Европа и Балканот. Тој, исто така, имаше висока функција во Министерството за внатрешни работи. (Вечер, Дневник - 12/09/07; MИA, A1 - 11/09/07)
