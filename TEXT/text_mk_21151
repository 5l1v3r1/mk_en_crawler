02/03/2008
МОСКВА, Русија -- Федералната служба за миграции (ФМС) во петокот (29-ти февруари) објави дека не гледа причина за екстрадирање на вдовицата и синот на поранешниот југословенски претседател Слободан Милошевиќ во Србија. Марко Милошевиќ живее во Русија од 2000 година. Неговата мајка, Мира Марковиќ, му се придружи три години подоцна, откако против неа беше покрената истрага за проневера во Србија. Двајцата добија азилантски статус во Русија. „Според рускиот закон и меѓународните конвенции, луѓето кои добиле азилантски статус во нашата земја не се предмет на екстрадиција во земјата од каде што доаѓаат“, вели во соопштението од петокот ФМС. ФМС вели дека не добила писмено барање за екстрадиција од Белград, спротивно на тврдењата на српскиот министер за правда, Душан Петровиќ. (ИТАР-ТАСС, Вести - 29/02/08)
