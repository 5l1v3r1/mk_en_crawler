18/06/2006
БЕЛГРАД, Србија -- Фудбалскиот тренер на Србија и Црна Гора, Илија Петковиќ, во саботата (17-ти јуни) објави дека ќе поднесе оставка по катастрофалниот пораз на неговиот тим со 6:0 во натпреварот со Аргентина. Петковиќ ќе остане на последниот натпревар во Германија в среда, кој истовремено ќе биде и последен пат фудбалскиот тим на Србија и Црна Гора да биде заедно на фудбалскиот терен. Државната заедница помеѓу двете земји се распадна на 21-ви мај. Исто така, репрезентацијата ќе ја напушти и капитенот Саво Милошевиќ, одбранбениот играч Младен Крстајиќ и играчот од средината, Предраг Ѓорѓевиќ. Веста за ова дојде по острите критиките во белградските медиуми. Според повеќето весници натпреварот бил голем срам. Петковиќ се жалеше дека бил притискан да примени поофанзивна тактика против Аргентина, оставајќи простор за контранападите на противниците. Тој, исто така, призна дека во тимот имало жестока поделеност.
Во другите вести, хрватскиот капитен Нико Ковач ги отфрли извештаите во медиумите за препирки во неговиот тим. Тој ги негираше гласините дека Иван Класниќ имал жестоки препукувања со Јосип Шимуниќ и Роберт Ковач. Дадо Пршо, исто така, наводно барал промени во срединиот ред на тимот, особено критикувајќи го соиграчот Нико Крањчар. (AП, Кјодо - 17/06/06)
