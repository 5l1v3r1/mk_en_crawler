19/12/2005
САРАЕВО, Босна и Херцеговина (БиХ) -- Претседателот на Комисијата за реформи во одбраната, Рафи Грегоријан, изрази оптимизам во врска со иднината на вооружените сили на БиХ, по последната седница на комисијата во петокот (16-ти декември) -- неговиот мандат завршува на 31-ви декември. Во интервјуто за сараевскиот весник „Дневни аваз“ Грегоријан го пофали брзото темпо на тековните реформи во војската.
Во другите вести, премиерот на Република Српска, Перо Букејловиќ, во петокот од парламентот побара усвојување на нацрт-буџетот за 2006 година до крајот на оваа година. На седницата на Стопанската комора на РС Букејловиќ предупреди дека во спротивно ентитетот ќе се соочи со период на нестабилност бидејќи владата ќе мора да се потпре на привремено финансирање за следната година. (Дневни аваз - 19/12/05; Независне новине - 17/12/05; Фена - 16/12/05)
