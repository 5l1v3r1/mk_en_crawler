13/01/2004
АТИНА, Грција -- Министерот за надворешни работи, Јоргос Флоридис, в четврток (15-ти јануари) ќе отпатува за Вашингтон, каде што ќе се состане со шефовите на ЦИА и на ФБИ, како и министерот за правда, Џон Ешкрофт, и со советничката за национална безбедност, Кондолеса Рајс. Се очекува тој да разговара за безбедноста на атинската Летна Олимпијада. Грција планира да одржи воена вежба следниот месец, како и во март, на која ќе учествува американски безбедносен персонал. Министерот за одбрана, Јанос Папантониу, изјави дека сите земји на НАТО се вклучени во безбедносните планови.
Во другите вести, водачот на грчката опозициона партија Нова Демократија, Костас Караманлис, во понеделникот предложи листа на принципи, кои треба да ги следат сите кандидати на парламентарните избори на 7-ми март. Акцентот ќе биде ставен врз конструктивни прашаoа, наместо врз ривалството помеfу кандидатите. (АП, Ројтерс, МПА - 12/01/04)
