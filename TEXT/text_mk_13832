21/08/2005
ХАГ, Холандија -- Судската комисија на Трибуналот на ОН во петокот (19-ти август) го отфрли барањето на поранешниот претседател на парламентот на Република Српска (РС) Момчило Крајишник за ослободување од обвинението. Неговите адвокати тврдат дека нема доволно докази за обвинението на поранешниот водач на босанските Срби за геноцид. Комисијата ја образложи детално оправданоста на секоја од точките на обвинението. Истата истакна дека како еден од клучните политички фигури во раководството на Српската демократска партија (СДС) Крајишник имал централна улога во одредувањето на политиката на СДС за протерување на несрпското население во општините под контролира на Србите. Крајишник се наоѓа во притвор од април 2000 година. 
Во другите вести, обвинителите на Трибуналот на ОН се спротивставија на неодамнешното барање на адвокатите на поранешниот офицер од босанските Хрватси, Ивица Рајиќ, за предавање на случајот на хрватските наместо на босанските власти. Рајиќ, кој командувал со единицата на Хрватскиот одбранбен совет за време на војната е обвинет за злосторствата во октомври 1993 година врз Бошњаците, вклучувајќи убиство, нечовечки третман, незаконско затворање на цивили и сексуална злоупотреба. (НТВ Хајат, Вечерњи лист - 20/08/05; веб-страница на МКТЈ - 19/08/05)
