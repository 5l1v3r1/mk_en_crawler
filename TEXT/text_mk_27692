26/11/2010
TИРАНА, Албанија -- Со 74 наспрема 1 глас, парламентот рано во петокот (26-ти ноември) го усвои предлог-буџетот за 2011 година, по 17 часа вжештена дебата. Гласовите беа на владејачкото мнозинство, со оглед на тоа што опозицијата го бојкотираше гласањето, велејќи дека буџетот е нереален. За време на дебатата, премиерот Сали Бериша ја повика опозицијата да го поддржи најголемиот предлог-закон за буџетот досега. Истиот се фокусира на патната инфраструктура, образованието и здравството, како и на зголемување на платите и пензиите. Опозициските пратеници велат дека предлогот вклучува „еуфорични јавни инвестиции и е нереален во поглед на предвидените даночни приходи и економскиот раст“. (Toп ченал - 26/11/10; ВоА, ББС, Вижн, Клан - 25/11/10)
