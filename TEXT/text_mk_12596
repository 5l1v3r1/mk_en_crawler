07/12/2004
ТИРАНА, Албанија -- Парнерите во владејачката коалиција во понеделникот (6-ти декември) побараа промени во Владата и јавната администрација пред општите избори во 2005 година. Водачот на Социјалдемократската партија, Скендер Ѓинуши, рече дека промените претставуваат тактички потег за да се покаже отвореноста на коалицијата за реформи.
Во другите вести од понеделникот, заменик-премиерот Намик Докле ја потврди решеноста на Владата за почитување на правата и слободите на малцинствата. На состанокот со унгарската парламентарна делегација Докле рече дека властите имаат за цел да ги исполнат европските стандарди во оваа област.
Исто така во понеделникот, околу 3.000 албански универзитетски професори одлучија да го продолжат својот тринеделен штрајк за повисоки плати. Професорите бараат зголемување на платата за 100 отсто и поголема автономност на факултетите. (ATA, AФП - 06/12/04)
