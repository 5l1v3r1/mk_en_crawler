13/03/2008
ВАШИНГТОН, САД -- На локалните избори во Бугарија во октомври се случи купување гласови без преседан вредно околу 102 милиони евра, вели американскиот Стејт департмент во својот годишен извештај за состојбата со човековите права во Бугарија, објавен во средата (12-ти март). Во извештајот се наведува сериозниот проблем на т.н. „гласачки туризам“, при што автобуси превезувале турски државјани со двојно државјанство во Бугарија, за да гласаат. Извештајот ги обвинува бизнисмените и фигурите од организираниот криминал кои се обидуваат да добијат пристап до финансиите на ЕУ преку бугарските политичари.
Од другите прашања, во извештајот се изразува загриженост за: слободата на изразувањето, полицискиот и затворскиот систем и злоупотребите на децата. (Дарик, БГНЕС, БТA - 12/03/08) 
