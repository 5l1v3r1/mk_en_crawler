04/08/2010
ATИНА, Грција -- Владата во вторникот (3-ти август) го објави назначувањето на поранешниот италијански министер за финансии, Томасо Падоа-Шиопа, за советник на премиерот Јоргос Папандреу, во врска со економските прашања. Падоа-Шиопа беше избран поради неговото значително познавање и искуство во планирањето на економската политика, објави владата. Тој беше министер за финансии на Италија од 2006 до 2008 година и го предводеше Министерскиот комитет на ММФ. Соопштението дојде во време кога мисијата на ЕУ, ЕЦБ и ММФ ја завршуваат инспекцијата во Атина пред втората транша на пакетот помош од 110 милијарди евра за надминување на должничката криза на земјата. (AНА-МПА, Бизнисвик, Ксинхуа - 03/08/10)
