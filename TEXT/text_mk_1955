29/11/2004
Од Антонио Прленда за Southeast European Times во Сараево – 29/11/04
Во присуство на високи официјални претставници, локални генерали и генерали на СФОР и ЕУ, Министерството за одбрана на Босна и Херцеговина (БиХ) во петокот (26-ти ноември) во Сараево ја претстави првата заедничка едница на Вооружените сили на БиХ. 
Почесната едница на вооружените сили на БиХ претставува формација со големина на претпријатие, составена од три вода, почесна гарда на државното знаме и воен оркестар од сите три етнички групи во составот на БиХ. Таа ќе се користи за дочек на високи меѓународни и домашни функционери и генерали. 
Според државниот министер за одбрана на БиХ, Никола Радовановиќ, се очекува Почесната единица да биде користена 60 пати следната година. Трошоците за транспорт и дневните трошоци ќе изнесуваат околу 175.000 евра. 
Вооружените сили на БиХ се состојат од Армијата на Република Српска (ВРС) и Федералната армија (ВФ) со нејзините две компоненти - босанско муслиманската (бошњачката) и хрватската. По најновата реформа на одбраната, која беше спроведена оваа година, армиите на ентитетите се поврзани со еден државен синџир на команда под заедничкото Министерство за одбрана на БиХ и трипартитното претседателство на БиЈ. 
Почесната гарда се состои од седум офицери, десет подофицери и 54 војници, кои се издвоени од оригиналните единици на ВФ и ВРС. За време на презентацијата во меѓународниот сараевски аеродром, гардата носеше различни маскирни борбени униформи од армиите на ентитетите, но на десното рамо војниците го носеа државниот грб на БиХ. 
 
Официјалната презентација на аеродромот започна кога бригадниот генерал на ВРС, генерал Мирко Тепшиќ, шеф на работната група што ја создаде единицата, побара од бошњачкиот член на Претседателството на БиХ, Сулејман Тихиќ, да даде дозвола за започнување на церемонијата. Кога Тихиќ му нареди да започне, Тепшиќ му издаде наредбата на мајорот на ВРС, Милорад Крајсумовиќ, командантот на Почесната единица. 
Тоа беше за првпат по конфликтот во БиХ еден офицер на ВРС јавно да исполни директна наредба на бошњачки функционер. 
„Ние немавме заедничка почесна единица досега поради фактот што немаше политички консензус за составот и процедурите на една таква единица“, рече Радовановиќ. „Конечно постигнавме консензус и во согласност со Државниот закон за одбрана ја формиравме единицата. Таа претставува резултат на многу компромиси. Но, ние имаме рок до 1-ви септември 2005 година за решенијата, униформите и процедурите.“ 
