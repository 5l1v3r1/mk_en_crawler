29/11/2007
БЕЛГРАД, Србија -- Обвинителот за воени злосторства, Владимир Вукчевиќ, во средата (28-ми ноември) рече дека и покрај тоа што Србија продолжува да трага по обвинетите за воени злосторства од Хаг, Ратко Младиќ и Радован Караџиќ, сé уште не е познато каде се кријат тие. Во интервјуто за АП, Вукчевиќ рече дека српските безбедносни сили неодамна пронашле докази оти Караџиќ бил во Србија „околу 2004 година“, и поминал некое време во Русија, пред да се врати во Србија, но повеќе не живее таму. Што се однесува до Младиќ, Вукчевиќ рече дека властите веруваат оти тој се крие некаде во Србија и дека му помагаат националистичките екстремисти. (AП, РТС - 28/11/07)
