30/07/2007
БЕЛГРАД, Србија -- Деветте жртви убиени во источното српско село Јабуковац во петокот вечер беа погребани од страна на нивните семејства во неделата (29-ти јули). Пет мажи и четири жени беа убиени од 38-годишниот Никола Радосављевиќ, кој отвори оган по расправијата со неговата сопруга. Двајца други се во сериозна состојба. Вооружениот напаѓач беше уапсен на селските гробишта, каде што се обидувал да изврши самоубиство.
Во другите вести, австриската полиција во саботата уапси 52-годишен етнички косовски Албанец за наводно избодување на еден Србин за време на расправијата во хотелски ресторан во источна Австрија. Инцидентот, наводно, се случил во Оберварт, во провинцијата Бургенленд. (Данас, Блиц - 30/07/07; Бета, Танјуг, РТС, Б92, АП - 29/07/07)
