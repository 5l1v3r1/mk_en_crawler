15/07/2007
СОФИЈА, Бугарија -- Премиерот Сергеј Станишев во петокот (13-ти јули) објави ограничена реконструкција на владата, по состанокот со членовите на владејачката трипартиска коалиција. Петер Димитров, претседател на Буџетската комисија на националното собрание, ќе го замени Румен Овчаров на функцијата министер за економија и енергија. Овчаров поднесе оставка минатиот месец поради корупциски скандал.
Миглена Тачева ќе биде министерка за правда, функција што ќе ја преземе од Георги Петканов. Тој, неодамна, поднесе оставка по шест години на функцијата, поради здравствени причини. Парламентот се очекува да ги одобри промените в среда. Неколку заменици министри поднесоа оставка во изминативе 30 дена и ќе бидат заменети по гласањето во собранието. (Сегa - 14/07/07; Ројтерс, БНТ, Дарик, БНР - 13/07/07)
