27/04/2009
ТИРАНА, Албанија -- Владата во неделата (26-ти април) објави дека ќе ја поднесе апликацијата на земјата за кандидатски статус во ЕУ во вторник. Премиерот Сали Бериша ќе му ја предаде апликацијата на чешкото претседателство на ЕУ во Прага. За време на специјалниот состанок на владата, Бериша рече дека одлуката е историска за Албанија и дека е донесена по консултациите со водачите на ЕУ. „Албанија аплицира откако сите земји на ЕУ го ратификуваа нејзиниот Договор за стабилизација и асоцијација без никаква резервираност“, објасни тој. Бериша истакна дека потегот уследи како резултат на „реформите преземени во текот на годините“. Тој, исто така, ги пофали опозициските партии за придинесот и за поддршката на реформите поврзани со ЕУ во парламентот. (ВоА, Шекули, Телеграфи, Топ ченал, Балкан веб, АФП - 26/04/09)
