10/04/2007

Кувајтскиот премиер Насер Мохамед ал Сабах се состана со турскиот премиер Реџеп Тајип Ердоган, претседателот Ахмет Неџдет Сезер и претседателот на парламентот Булент Аринч за време на посетата на Анкара што започна на 3-ти април. Според извештаите во весниците, Ал Сабах посочил дека кувајтските бизнисмени се заинтересирани за инвестиционите можности во турскиот северен дел на Кипар и дека тие ќе ги поздрават отворањето на трговска канцеларија на ТРСК во Кувајт. 
*** 
Maкедонскиот и албанскиот министер за одбрана, Лазар Еленовски и Фатмир Медиу, се состанаа во неделата (7-ми април) во Тирана, за да ги искоординираат чекорите што нивните земји ќе ги преземат следните два месеци, во поглед на нивните кандидатури за членство во НАТО. Тие изразија уверување дека Албанија, Македонија и Хрватска ќе добијат покани за влез во Алијансата на самитот на НАТО во 2008 година. 
*** 
Делегација на турските вооружени сили од 12 генерали и адмирали, пристигна во официјална посета на Maкедонијa во петокот (6-ти април). Групата, предводена од генерал-полковник Хасан Мемисоглу, се состана со министерот за одбрана Лазар Еленовски и со заменик-началникот на Генералштабот, Адил Газафер. Разговорите се фокусираа на новата армиска структура и напредокот во одбранбените реформи.
*** 
Американскиот помошник секретар за европски и евроазиски прашања, Даниел Фрајд, ја потврди посветеноста на неговата земја на стабилноста на Босна и Херцеговина (БиХ) и поддршката за нејзината иднина во Европа и во НАТО, по пристигнувањето во дводневна посета во средата (4-ти април). Тој се состана во Сараево со членовите на претседателството на БиХ, владата и парламентарните претставници. 
*** 
Tурскиот премиер Реџеп Тајип Ердоган во вторникот (3-ти април) ја посети Сирија. Тој се состана со сирискиот претседател Башар ал Асад и премиерот Мохамед Наји Отри, на разговори за економската соработка. Официјалните претставници, исто така, разговараа за ситуацијата во Ирак и во Либан и за израелско-палестинскиот конфликт. 
 *** 
Бугарскиот премиер Сергеј Станишев минатата недела ја посети Хрватскa, на покана на својот колега Иво Санадер. Станишев се состана со претседателот Стипе Месиќ и со претседателот на парламентот, Владимир Шекс, и присуствуваше на заедничкиот бизнис форум. Станишев го придружуваше бугарска бизнис делегација, во обид за зајакнување на билатералните врски во економскиот и трговскиот сектор. 
*** 
Претставници на црногорското Министерство за внатрешни работи и данската Агенција за справување со вонредни ситуации (ДЕМА) минатата недела потпишаа договор во кој се предвидува соработка во областа на цивилната заштита и спасување во случај на природна катастрофа и други несреќи. Според договорот ДЕМА ќе донира компјутерска опрема и возила, и ќе помага во спроведувањето на проектот за воспоставување на станици за контрола на радијацијата и обука на персоналот.
(Разни извори -- 03/04/07-10/04/07)
