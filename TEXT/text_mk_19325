29/11/2007
БУКУРЕШТ, Романија -- Владата објави случај на птичји грип во една мала фарма во Тулчеа, во источна Романија, во средата (28-ми ноември). Околу 80 птици беа убиени таму за да се прекине ширењето на болеста. Чешка, Франција, Германија, Унгарија, Русија и Велика Британија, објавија случаи на птичји грип досега оваа година.
Бугарија веднаш реагираше на веста од Романија забранувајќи им на фармерите да ја држат живината на отворено во североисточните делови на земјата. Продажбата на жива живина на отворени пазари е, исто така, забранета. (Nine o'clock, Курентул, Јурналул национал, Романија либера - 29/11/07; AФП, Блумберг, Ромпрес, Hotnews.ro, AП - 28/11/07)
