25/08/2005
ЗАГРЕБ, Хрватска -- Парламентарната комисија која ги испитува наводните злоупотреби од страна на поранешниот министер за градежништво Радимир Чачиќ во средата (24-ти август) заклучи дека тој им помогнал на одредени фирми да добијат договори за набавка во периодот 2000-2003 година. Комисијата, исто така, ги испитува и наводите против поранешниот претседател на парламентот, Златко Томчиќ, претседател на Хрватската земјоделска партија. Комисијата вели дека не нашла докази оти Томчиќ бил вклучен во каков било конфликт на интереси. Медиумите претходно шпекулираа дека едно локално претпријатие во кое Томчиќ поседувал 22 отсто од акциите несоодветно добивало договори за време на тој период.
Во другите вести од средата, шестиот хрватски контингент отпатува за Кабул со цел да учествува во Меѓународните безбедносни сили за помош во Авганистан. Истиот ден Хрватска испрати четиричлен тим во Авганистан како дел од заедничкиот медицински тим со Албанија и Македонија. (Вечерњи лист, Нови лист - 25/08/05; ХИНА, ХРТ - 24/08/05)
