15/04/2011
АТИНА, Грција -- Неколку луѓе беа повредени во четвртокот (14-ти април) во Кератеа, надвор од Атина, за време на протестите поради владините планови за изградба на депонија во таа област. Насилството изби кога демонстрантите почнаа да фрлаат камење и молотови коктели на полицијата, која одговори со солзавец. Владиниот портпарол Јоргос Петалотис рече дека владата нема да се откаже од планот за депонијата поради протестите. „Никој не може да запре проект кој се однесува на здравјето, животната средина и секојдневниот живот на луѓето“, рече тој.
Во другите вести од четвртокот, авион со 239 патници имаше итно слетување на атинскиот аеродром откако беше пријавен пожар во одделот за багаж. Саудискиот авион кој леташе за Ријад, полета од Вашингтон. Не беше пронајден оган и немаше пријави за повредени. (AНА-МПА, еКатимерини, Нафтемборики, Та Неа - 14/04/11)
