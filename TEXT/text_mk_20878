06/12/2007
БУКУРЕШТ, Романија -- Антикорупцискиот оддел (ДНА) во средата (5-ти декември) ги објави имињата на четворица обвинители, еден судија и еден нотар кои се испитуваат под сомнение за корупција. Димитру Георге, Стеријан Гули, Георге Цербеану, Георге Букур, Којочару Еуген и Габриела Гита, се осомничени за местење на конкурсот за назначување на шефовите на обвинителските канцеларии во Букурешт и градот Питести. Доказите покажуваат дека некои од кандидатите им понудиле мито на членовите на оценувачките комисии. (Nine o'clock - 06/12/07; Медиафакс - 05/12/07) 
