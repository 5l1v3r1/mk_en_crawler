11/05/2011
БЕЛГРАД, Србија -- Министерот за внатрешни работи, Ивица Дачиќ, во вторникот (10-ти мај) рече дека властите ќе преземат серија остри мерки за да ги спречат злоупотребите на безвизниот режим на ЕУ. По состанокот со претставници на Министерството за внатрешни работи и полицијата, Дачиќ рече дека мерките ќе вклучуваат воведување база на податоци за лажните баратели на азил, која ќе биде создадена со помош на засегнатите земји-членки на ЕУ. Друга мерка може да биде одземање на пасошот на лицата кои го злоупотребуваат безвизниот режим за одреден временски период, и дефинирањето на организирањето нелегална имиграција како кривично дело. (РТС, Танјуг - 10/05/11)
