04/02/2008
САРАЕВО, Босна и Херцеговина (БиХ) -- Високиот претставник Мирослав Лајчак го укори водачот на Партијата за демократска акција (СДА), Сулејман Тихиќ, поради одлуката да се повлече од разговорите за полициските реформи. Во изјавата од неделата (3-ти февруари) Лајчак инсистираше на тоа дека ваквото однесување ја враќа назад БиХ и ги загрозува шансите на земјата да потпише Договор за стабилизација и асоцијација со ЕУ пред крајот на претседателствувањето на Словенија со ЕУ во јули. Лајчак се согласи со српските партии кои обвинија дека одлуката на СДА е причина за препирката во рамките на владејачката коалиција на Федерацијата на БиХ со другата најголема босанска партија, Партијата за БиХ. 
Тихиќ инсистираше на тоа дека измените што ги подготви работната група за полициските реформи се само козметички. (Дневни аваз, Независне новине - 04/02/08; РТРС - 03/02/08)
