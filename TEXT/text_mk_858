23/02/2007
Бројот на ноќевањата на странски туристи во Босна и Херцеговинa (БиХ) се зголеми за 22,7 отсто во 2006 година, според податоците на босанската Туристичка асоцијација. Бројот на странските туристи во БиХ е зголемен за 17,7 отсто во 2006 година. Повеќето странски туристи се од Србијa и од Хрватскa. 
*** 
Конзорциумот на „Телеком Словенија“ и косовскиот Интернет провајдер „Ипко нет“ на 20-ти февруари ја доби лиценцата за втор мобилен оператор во Косовo, според регулаторната комисија на телекомот во покраината. Агенцијата специфицираше дека првично највисоко рангираниот понудувач на тендерот за мобилната телефонија, „Космоцел“, конзорциумот на две локални претпријатија и едно странско претпријатие, не й ја плати на косовската влада понудената цена од 81 милион евра. Лиценцата одите во рацете на второрангираниот кандидат, кој сега мора да ја плати својата предложена цена од 75 милиони евра. 
*** 
На 21-ви февруари турскиот парламент го одобри долгоодложуваниот закон за системот на хипотеки. Новата мерка ќе воведе формализирани правила за пазарот на хипотекарни обврзници и ќе дозволи формирање на претпријатија кои ќе раководат и тргуваат со хипотекарните обврзници.
*** 
ММФ ја објави својата двогодишна оценка за Кипар. Фондот генерално го поздравува планот на Кипар за пристап во еврозоната во 2008 година, истовремено предупредувајќи дека ќе бидат потребни фискални ограничувања и ограничувања на платите, со цел да се одржи ниска инфлација и одржлив раст. 
*** 
Грција очекува субвенција во висина од 9,3 милиони евра од Фондот за солидарност на ЕУ за штетите предизвикани од минатогодишните поплави, според предлогот на Европската комисија. Поголем дел од парите ќе одат за источната префектура Еврос, која беше тешко погодена од поплавите минатиот март. 
*** 
ЕБРД на 21-ви февруари објави дека му доделил заем од 4 милиони евра на водечкиот производител на прехранбени производи во Maкедонија, Витаминка. Кредитот ќе го помогне проширувањето на Витаминка во регионот, како и развојот на новите производи. Заемот е доделен од програмата за локални претпријатија во Западен Балкан на ЕБРД-Италија. 
*** 
ЕБРД му додели заем од 15 милиони евра на третиот по големина град во Романијa, Иаси, за модернизацијата на инфраструктурата и услугите на локалниот јавен транспорт, според соопштението за печатот на Банката од 20-ти февруари. Кредитот има период на созревање од 13 години. 
Разни извори – 16/02/07-23/02/07
