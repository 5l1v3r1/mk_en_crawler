21/11/2007
БУКУРЕШТ, Романија -- Министерот за правда, Тудор Чиуариу во вторникот (20-ти ноември) ја обвини Европската комисија (ЕК) дека ги блокира антикоруциските напори на Романија. Во изјавата што ја цитираше Ројтерс, Чиуариу го обвини извршниот оддел на ЕУ дека ги поддржува „фрагментираните и неефикасни обвинителски канцеларии“. Тој ги нападна резултатите на Националниот оддел за борба против корупцијата и рече дека трите одделни државни обвинителски канцеларии што се справуваат со корупцијата на високо ниво, треба да се здружат. Но, тоа ќе биде невозможно со оглед на препораките на ЕК да не се менува сегашната судска и институционална рамка. Подоцна истиот ден Чиуариу рече дека Ројтерс погрешно ја интерпретирал неговата изјава.
Во другите вести, претседателот Трајан Башеску во вторникот ги врати во парламентот амандманите на Кривичниот законик и Законикот за кривична постапка. Според Башеску, измените би можеле да ги блокираат истрагите, особено против поранешни и актуелни важни личности, со што би ја покопале државната надлежност. (Hotnews.ro, Евениментул Зилеи, Котидианул - 21/11/07; Javno.com, Ромпрес, Ројтерс, ЊусИн - 20/11/07)
