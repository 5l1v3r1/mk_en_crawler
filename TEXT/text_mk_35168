23/06/2004
БАOА ЛУКА, Босна и Херцеговина (БиХ) -- Претседателот на босанските Срби, Драган Чавиќ, во вторникот (22-ри јуни) на националната телевизија изјави дека "Трагедијата во Сребреница претставува црна страница од историјата на српскиот народ". Тој е првиот шеф на Република Српска кој ги призна злосторствата извршени во Сребреница во јули 1995 година. И покрај тоа што призна дека ништо не може да ги оправда таквите дејства, тој директно не се извини.
Во другите вести од вторникот, премиерот на БиХ, Аднан Терзиќ, изјави дека властите спровеле 91 отсто од т.н. акционен план за реформи Мраковичи, за кој беше постигната согласност минатиот јуни помеfу централната влада и владите на ентитетите. Спроведуваoето на последните 11 мерки треба да заврши до 1-ви август, рече тој.
Исто така во вторникот, хрватскиот член на Претседателството на БиХ, Драган Човиќ, изрази песимизам во врска со изгледите за покана за пристап во програмата на НАТО Партнерство за мир на самитот во Истанбул следната недела. Проблемот, рече тој, е во несоработката со Трибуналот на ОН за воен злосторства во Хаг. (Ројтерс, АФП, ББС, АП, ПБС БиХ, НТВ Хајат - 22/06/04)
