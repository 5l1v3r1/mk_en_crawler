31/08/2008
АТИНА, Грција -- Двајца бугарски воени офицери и нивниот возач во петокот (29-ти август) беа осудени во Грција на 15 месеци затвор за шпионажа. Претходно оваа недела војник во северната воена база Орменио забележал две лица како ја фотографираат нивната касарна. Тој го запишал бројот на регистерската табличка на нивниот автомобил, кој бил регистриран во Бугарија, и го пријавил случајот кај неговите команданти. Половина час подоцна полицијата ги уапси тројцата Бугари, двајца мажи и една жена, на граничниот премин Орменио. Истрагата откри дека триото било забележано и кај други грчки воени објекти. Фотографии на воените објекти во северниот регион Еврос, на границата со Турција, биле пронајдени во нивниот дигитален фотоапарат. Сите тројца беа притворени под обвинение за шпионажа. Тие велат дека биле во Грција како туристи и дека фотографирале за бугарско воено списание. (Стандард, Новинар, Дума - 30/08/08; Вима, Дневник, АНА-МПА, Авриани, БТА, ЕФЕ, News.In - 29/08/08)
