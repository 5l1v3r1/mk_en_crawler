22/02/2010
БЕЛГРАД, Србија -- Министерката за правда, Снежана Маловиќ, го покани својот црногорски колега, Мирас Радовиќ, на состанок в четврток (25-ти февруари), во Белград, на разговори околу проблемите кои ја попречуваат соработката меѓу нивните судски институции. Српскиот министер за организиран криминал, Миљко Радисављевиќ, и државната обвинителка Загорка Доловац, исто така, ќе присуствуваат на состанокот. Покана беше доставена и до нивните црногорски колеги. Според соопштението од неделата, една од темите на агендата ќе бидат и осомничените кои ги бара Србија, а за кои се верува дека се наоѓаат во Црна Гора. Односите се заладија неодамна поради случајот на осомничениот шверцер на кокаин Дарко Шариќ, кој наводно се крие во Црна Гора. (Бета, Б92, Танјуг - 21/02/10)
