17/11/2010
ПРИШТИНА, Косово -- Политичките претставници на српската заедница во источно Косово објавија заедничка листа од 30 кандидати во вторникот (16-ти ноември), за предвремените избори на 12-ти декември. Градоначалникот на Партеш и претседател на Независна демократска партија, Ненад Цветковиќ, потврди дека кандидатите од неговата партија ќе се во трка со Независната либерална партија на Косово, чиј водач, Слободан Петровиќ, го критикуваше Белград за повикувањето на косовските Срби да го бојкотираат гласањето. Српската заедница има десет резервирани места од 120-те во косовскиот парламент. 
Исто така, албанската влада ги повика косовските Срби да учествуваат, со цел да „бидат активни во политиката и во донесувањето на одлуките“. Министерот за надворешни работи, Едмонд Хаџинасто, ја пренесе оваа порака за време на состанокот во понеделникот со српскиот амбасадор во Тирана, Мирољуб Жариќ. (Коха Диторе, РТК, Кохавижн, Арта ТВ - 17/11/10; Телеграфи, Топ њус - 16/11/10; веб-страница на Министерството за надворешни работи - 15/11/10)
