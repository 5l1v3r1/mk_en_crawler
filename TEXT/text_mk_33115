19/06/2003
САРАЕВО, Босна и Херцеговина (БиХ) -- Експертите по судска медицина извршија ексхумација на 232 тела од масовна гробница, откриена пред неколку недели, во средата (18-ти јуни) објави комисијата за исчезнати лица на земјата. Гробницата е лоцирана во близина на Власеница, област која беше окупирана од српските сили на почетокот од конфликтот 1992-1995 година. Многу од жителите-Муслимани од градот биле пренесени во блискиот затворски камп Сушица и потоа биле застрелани. (АФП - 18/06/03)
