15/02/2011
ПРИШТИНА, Косово -- Управниот комитет на Демократската партија на Косово (ПДК) во понеделникот (14-ти февруари) одлучи да го номинира Беџет Пацоли, водач на Алијансата Ново Косово (АКР), за претседател. Комитетот ја повлече кандидатурата на Јакуп Красниќи и ги прифати условите на АКР. Сè на сè, АКП се очекува да се откаже од пет министерски места, додека ПДК ќе ги добие премиерското место и функцијата претседател на парламентот. Листата на Ибрахим Ругова, исто така, се очекува да биде дел од владината коалиција со еден пратеник, како и повеќето малцински партии, кои имаат 25 претставници во парламентот. Коалицискиот договор беше постигнат повеќе од два месеци по предвремените избори во декември. (Коха Диторе, Експрес, Лајм, Косова Сот - 15/02/11; Кохавижн, Клан Косова - 14/02/11)
