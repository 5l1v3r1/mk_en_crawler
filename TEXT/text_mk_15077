01/11/2005
ЛОНДОН, Велика Британија -- ЕУ ќе подготви список од околу 150 задачи кои Турција мора да ги исполни во текот на следните две години ако сака да пристапи во ЕУ до 2015 година. Помеѓу другите работи, Анкара ќе добие задача да ја искорени тортурата, да воспостави слобода на религијата и да воведе цивилна контрола врз војската. Мерките имаат, исто така, цел да ја неутрализираат загриженоста помеѓу некои луѓе во Европа во врска со подготвеноста на Турција за влез во Унијата. ЕУ официјално ги започна разговорите за пристапување со Турција на почетокот од октомври.
Во другите вести, властите велат дека турската влада очекува да добие 6,75 милијарди американски долари за приватизацијата на државниот имот во 2006 година. Турција досега оваа година изврши продажба во висина од 16,8 милијарди американски долари, вклучувајќи ја и приватизацијата на 55 отсто од „Турк телеком“ за 6,55 милијарди американски долари. (Ројтерс, ЕУ Обсервер - 01/11/05; ФТ, АФП, Фајненшал тајмс - 31/10/05)
