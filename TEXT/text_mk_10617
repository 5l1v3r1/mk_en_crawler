14/11/2004
ПРАГА, Чешка -- Македонскиот министер за одбрана, Владо Бучковски, во петокот (12-ти ноември) ја посети Прага, при што беше потпишан договор за зголемување на чешко-македонската соработка во секторот на одбраната. Чешката страна изрази интерес за проектите за модернизација на Македонската армија. Бучковски, исто така, доби уверување за цврстата поддршка од страна на Чешка за кандидатурата на Македонија за влез во ЕУ и во НАТО. 
Во саботата, хрватскиот претседател Стипе Месиќ и неговиот унгарски колега, Ференц Медл, ги пофалија билатералните односи на нивните земји во областа на малцинските права. Тие се состанаа во унгарскиот пограничен град Нагиканиза. Унгарскиот претседател ја потврди поддршката на неговата земја за напорите на Хрватска за влез во евро-атланските структури. Тој, исто така, ја прифати поканата за посета на Загреб следната година. (Хина, ХРТ, Утрински весник, Дневник - 13/11/04) 
