25/04/2006
ТИРАНА, Албанија -- Главната опозициска Социјалистичка партија (СП) се обрати до Уставниот суд, со жалба во врска со наводната злоупотреба на власта од страна на владејачката коалиција на Демократската партија (ДП). Во изјавата на СП објавена во понеделникот (24-ти април) се вели дека генералниот секретар на партијата, Пандели Мајко, испратил писмо до претседателот на судот, во кое се изразува загриженост во врска со неодамнешните активности на владата за кои тој вели дека ја загрозиле независноста на институциите и човековите права, како и демократизацијата на Албанија и нејзината евроатланска интеграција. ДП не даде јавен коментар.
Во другите вести, највисокиот официјален претставник на Ватикан за надворешните односи, надбискупот Џовани Лајоло, во понеделникот ја посети Тирана и се очекува да изрази силна поддршка за интеграцијата на земјата во ЕУ. Тој се состана со албанскиот претседател Алфред Мојсиу и со претседателката на парламентот, Џозефина Топали. (Албански вести - 25/04/06; веб-страница на албанскиот претседател - 24/04/06)
