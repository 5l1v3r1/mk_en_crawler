28/06/2004
СОФИЈА, Бугарија -- Предвременото повлекуваoе на бугарските сили од Ирак би можело да се случи ако безбедноста биде воспоставена побргу од очекуваното, изјави во неделата (27-ми јуни) министерот за надворешни работи, Соломон Паси. Ако ситуацијата во Ирак се развива позитивно, бугарските војници би можеле да се вратат дома пред крајот на 2005 година, рече тој. Министерот за одбрана, Николај Свинаров, сепак, истакна дека предаваoето на ингеренциите на ирачките власти во понеделникот -- два дена порано од предвиденото -- нема да му стави крај на мандатот на бугарските војници во Ирак. Тој додаде дека дури и најоптимистичките сценарија предвидуваат дека коалционите сили ќе останат во Ирак барем до крајот на 2005 година.
Во другите вести, бугарскиот министер за регионални и јавни работи, Валентин Церовски, го критикуваше договорот помеfу Бугарија и Турција за проектот Горна Арда, кој вклучува изградба на езера со брана и хидроелектрични централи. Церовски го окарактеризира договорот како неефикасен. (БTA, БНР, Медиапул, БНТ, Дневник - 27/06/04)
