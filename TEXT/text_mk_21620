27/07/2008
СКОПЈЕ, Македонија -- Пратениците во саботата (26-ти јули) ја одобрија новата влада предводена од премиерот Никола Груевски, кој вети дека ќе ги забрза реформите што ќе й помогнат на земјата да влезе во ЕУ. Партијата на Груевски, ВМРО-ДПМНЕ, постигна убедлива победа на предвремените избори на 1-ви јуни, освојувајќи мнозинство во парламентот од 120 места. Потоа партијата формираше коалиција со Демократската унија за интеграција на етничките Албанци.
Членовите на другата голема партија на етничките Албанци, Демократската партија на Албанците (ДПА), како и опозицискиот Социјалдемократски сојуз на Македонија (СДСМ) не присуствуваа на саботната седница, бидејќи го бојкотираат парламентот. СДСМ излезе пред околу десет дена, по приведувањето на еден од нејзините водачи, Зоран Заев, за наводни врски со организираниот криминал. ДПА, исто така, одби да учествува, наведувајќи ја како причина загриженоста во врска со легитимноста на изборните резултати во областите населени претежно со Албанци. 
Во другите вести, претседателот на Европската комисија (ЕК), Жозе Мануел Баросо, во петокот испрати писмо до Груевски, велејќи дека ЕК не може да интервенира во прашања поврзани со, како што го опишува Скопје, македонското малцинство во Грција. Груевски побара од ЕК да му помогне на Скопје во неговите напори да ја убеди Грција да го признае малцинството, кое Атина вели дека не постои. (Maкфакс, МИА, АФП, Вечер, Нафтемборики - 26/07/08)
