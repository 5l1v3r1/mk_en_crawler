14/10/2010
ПРИШТИНА, Косово -- Полицијата во вторникот (12-ти октомври) уапси пет лица осомничени за киднапирање бизнисмен од западно Косово. Судија од окружниот суд во Пеќ нареди петмината да бидат притворени 30 дена. Според неименувани извори на медиумите, еден косовски полицаец и еден бегалец за кои трагаше Интерпол, се меѓу уапсените. Сите осомничени се поранешни членови на Ослободителната војска на Косово. ЕУЛЕКС, исто така, објави дека е вклучен во истрагата. Нема трага од бизнисменот -- чие име не се открива -- од 23-ти септември, кога полицијата објави дека тој исчезнал на патот меѓу Приштина и Пеќ. (Eкспрес, РТК, Арта ТВ - 14/10/10)
