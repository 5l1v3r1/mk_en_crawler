13/05/2005
(Разни извори 06/05/05 – 13/05/05)
Канцеларијата на Светската банка во Tиранa ги објави резултатите на овогодишениот натпревар за својата Програма за мали грантови. Вкупно 34.000 американски долари ќе бидат распределени во осумте проекти наменети за поддршка на економскиот развој. 
 *** 
Истражувањето на Бизнис асоцијацијата на Федерацијата на Босна и Херцеговина (ФБиХ) покажува дека членовите на деловната заедница се критички настроени во поглед на напорите на БиХ и властите на ФБиХ за подобрување на бизнис климата минатата година. Анкетата покажа дека 59 отсто од испитаниците сметаат оти владата не сторила доволно, додека 32,5 отсто велат дека властите не сториле ништо за да ја подобрат ситуацијата. 
*** 
Приватизациониот одбор на Република Српска вели дека три фирми доставиле тендерска документација за купување на 53,81 отсто од пиварницата на Бања Лука „Пивара“. Крајниот рок за поднесување на понудите е 26-ти мај. 
*** 
Индустриското производство на Бугарија се зголеми за 12,5 отсто за период од една година во март, според прелиминарните податоци на Националниот институт за статистика. Пораст на производството е забележан во скоро сите главни сектори на економијата, особено во рударскиот сектор. 
 *** 
Хрватскиот производител на телекомуникациска опрема „Ериксон Никола Тесла“ на 11-ти мај го потпиша својот одделен најголем договор: договорот вреден 39 милиони евра со казахстанскиот „Казах ТОО Телеком нет“. Договорот е дел од поголемиот проект од 60 милиони евра, што го потпиша „Ериксон“. 
*** 
Првиот состанок на банкарско ниво во последнава деценија помеѓу Грција и Tурција се одржа на 10-ти мај во Атина. Властите велат дека состанокот имал за цел создавање на основа за заеднички пристап кон развојот на регионалниот пазар и промовирање на економската и трговската соработка. 
*** 
Грчкиот производител на цевки и црева „Пецетакис“ вели дека потпишал два нови договори во вкупна вредност од 4,55 милиони евра. Едниот, вреден 2,7 милиони евра, е со либиското претпријатие „Ал-Нахр“, додека вториот, во вредност од 1,85 милиони евра, е со грчкиот ОТЕ Телеком. 
*** 
Панде Лазаров, директорот на македонското претпријатие за електростопанство ЕСМ, повика на градење на нова хидроцентрала со цел обезбедување на економски развој. Според Лазаров, моментно се користи само 23 отсто од хидроелектричниот капацитет, во споредба со просекот од 50 отсто низ цела Европа. 
 *** 
Јапонија ќе отпише вкупно 104,33 милиони американски долари од долгот на Србија и Црна Гора, под условите за кои се согласи Парискиот клуб во 2001 година. Според договорот за реструктуирање на долгот помеѓу Белград и Токио, преостанатите 80 милиони американски долари долг кон Јапонија ќе бидат исплатени по пониски каматни стапки. 
*** 
Шефот на Турскиот Приватизационен одбор Метин Килци рече дека очекува три државни претпријатија - „Турски телеком“, производителот на челик „Ердемир“ и рафинеријата за нафта „Тупрас“ - да бидат продадени до крајот на оваа година. Килци додаде дека приватизационата процедура за Ердемир ќе започне во следните неколку дена. 
*** 
Гувернерот на Националната банка Мугур Исареску рече дека Романија е на добар пат да ја исполни својата цел на инфлацијата од 7 отсто за оваа година, и покрај неодамнешното зголемува на цените поради повисоките даноци. Владата има за цел намалување на буџетскиот дефицит за околу 0,7 отсто од БДП за оваа година, од 1,2 отсто во 2004 година. 
