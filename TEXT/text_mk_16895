05/04/2006
ТИРАНА, Албанија -- Политичките тензии повторно се кренаа по вжештеното „препукување“ во вторникот (4-ти април) помеѓу премиерот Сали Бериша од владејачката Демократска партија (ДП) и пратеникот на ДП Спартак Нѓела. Според извештаите во локалните медиуми, Бериша го обвинил Нѓела, претседател на парламентарната правна комисија, за континуираното неусвојување на клучните нацрт-закони поднесени од страна на владата. Бериша, наводно, побарал од Нѓела да поднесе оставка од функцијата во комисијата. Нѓела одбил, велејќи дека Бериша, наводно, ги занемарил неговите предупредувања дека мерките се спротивни на уставот. Оваа најнова кавга следеше по долготрајните расправии помеѓу ДП и опозициската Социјалистичка партија, што со месеци ја попречува работата на парламентот. (Албански вести, Фокус - 05/04/06)
