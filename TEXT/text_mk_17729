22/07/2007
СОФИЈА, Бугарија -- Петте бугарски медицински сестри и палестинскиот лекар затворени со години во Либија е можно да бидат ослободени оваа недела, вели Сеиф ал Ислам, синот на либискиот водач Муамер Гадафи и шеф на фондацијата Гадафи, која преговараше за договор со медицинските лица. Во интервјуто за арапскиот весник Ал-Хајат, цитирано од страна на новинската агенција ДПА во петокот (20-ти јули) Ал Ислам рече дека медицинските сестри е можно да заминат веднаш штом ќе бидат расчистени сите детали на договорот помеѓу Либија и Бугарија, процес кој скоро заврши. Претходно осудени на смрт за наводно инфицирање на повеќе од 400 либиски деца со ХИВ, нивната казна беше заменета минатата недела со доживотен затвор. Ал Ислам посочи дека трансферот на шестмината во Бугарија е можно да се совпадне со посетата в среда на францускиот претседател Николас Саркози на Триполи. (Сега, Стандард, Дарик - 21/07/07; БТА, Медиапул, БТВ - 20/07/07)
