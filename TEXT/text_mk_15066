01/02/2006
ПАРИЗ, Франција -- Главниот обвинител на ОН, Карла дел Понте, ја повика ЕУ да ги прекине преговорите со Белград за Договорот за стабилизација и асоцијација. Во интервјуто за францускиот весник Фигаро, објавено во понеделникот (31-јануари), таа рече дека Србија би го уапсила босанскиот воен командант Ратко Младиќ само под силен притисок од ЕУ, истакнувајќи дека Хрватска конечно започнала да соработува под слични околности.
Но, министерот за надворешни работи на Србија и Црна Гора, Вук Драшковиќ, изјави дека сé поголемиот притисок врз Србија за Косово и Младиќ може да биде контрапродуктивен. Тој побара од Запад да прекине со „понижувањето“ на српскиот народ, бидејќи тоа само ги охрабрувало екстремните националисти. Министерскиот совет на Србија и Црна Гора и Врховниот суд за одбрана, наводно, в петок одделно ќе расправаат за прашањето на соработката. (ЕУ Обсервер - 01/02/06; Ројтерс, FT.com, Бета, Б92 - 31/01/06)
