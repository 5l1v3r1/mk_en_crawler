29/06/2010
СКОПЈЕ, Македонија -- Премиерот Никола Груевски во понеделникот (28-ми јуни) ги отфрли повиците на опозицијата за предвремени избори, истовремено потврдувајќи дека секоја партија има законско право да побара предвремени избори. Што се однесува до спорот за името со Грција, Груевски рече дека нема индикации оти посредникот на ОН Метју Нимиц ќе понуди нов предлог во скоро време. Запрашан дали е можно решение пред ноемврискиот самит на НАТО, Груевски рече „Веројатно е можно, само ако има волја, разбирање и почит од другата страна за нешто што се смета државен и национален интерес“. Главната опозициска партија СДСМ повикува на предвремени избори, но дури по самитот, за да не бидат погодени аспирациите за НАТО. (MИА, Макфакс, A1 - 28/06/10)
