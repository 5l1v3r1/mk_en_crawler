16/01/2006
БЕЛГРАД, Србија и Црна Гора -- Српскиот министер за правда, Зоран Стојковиќ, во неделата (15-ти јануари) вети засилена борба против корупцијата, велејќи дека владата е решена да се бори против истата на сите нивоа. Според Стојковиќ, усвојувањето на националната стратегија против корупцијата, акционите планови и бројните закони кои го опфаќаат ова прашање создадоа доволна законодавна основа на ова поле. Но, истовремено, тој рече дека секој судија или обвинител за кој ќе се докаже дека примил мито или ја злоупотребил функцијата ќе мора да одговара, како и секој обичен граѓанин. (РТС - 16/01/06)
