17/08/2009
AНКАРА, Турција -- Министерот за внатрешни работи, Бесир Аталај, во неделата (16-ти август) се состана со семејствата на турските војници убиени во долготрајниот конфликт со курдското малцинство, додека владата работи на тоа да прекине непријателството. „Оние кои дојдоа денес се мајки, татковци, сопружници и браќа и сестри. Мораме да ги почитуваме нивните чувства“, рече Аталај на прес-конференцијата по состанокот со претставниците на семејствата од 12 провинции. „Ги забележавме нивните очекувања, барања и чувства и истите ги уважуваме“, додаде тој. Но, претставниците на семејствата се спротивставија на какви било отстапки во однос на терористичката Курдистанска работничка партија (ПКК), која врши напади врз Турција од базите во северен Ирак веќе со години. Семејствата сакаат членовите на ПКК да бидат затворени.
Во меѓувреме, младиот полицаец кој беше прободен со нож за време на курдските демонстрации во саботата, им подлегна на повредите подоцна истиот ден. Инцидентот се случи за време на митингот организиран по повод одбележувањето на 25-годишнината од почетокот на курдските напади. Полицаецот реагирал на немирите на младите Курди во Адена. (Новинска агенција Анадолу, АП, ЦП - 16/08/09)
