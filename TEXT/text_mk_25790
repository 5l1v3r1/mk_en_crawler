20/10/2009
БРИСЕЛ, Белгија -- Претседателот на Европската комисија (ЕК) Жозе Мануел Баросо во понеделникот (19-ти октомври) рече дека позитивниот извештај за напредокот на Македонија од минатата недела, како и препораката за отпочнување разговори за пристапување во ЕУ, претставуваат признание за реформите во земјата и охрабрување за решавање на спорот околу името со Грција. Тој ги повика Скопје и Атина да работат понапорно на решавање на спорот во духот на европската солидарност, истакнувајќи ја важноста на добрососедските односи. (MРТ, МИА, Сител, А1, Макфакс - 19/10/09)
