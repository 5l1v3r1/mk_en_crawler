10/09/2004
ХАГ, Холандија -- Двајцата адвокати кои го застапуваат Слободан Милошевиќ во четвртокот (9-ти септември) поднесоа документи, со кои бараат дозвола да се жалат за своето назначување од страна на Трибуналот на ОН. Британските адвокати Стивен Кеј и Џилијан Хигинс велат дека немањето на соработка со обвинетиот би можело да влијае врз исходот на судскиот процес. Тие рекоа дека Милошевиќ е решен да се брани самиот.
Во другите вести, Трибуналот на ОН во четвртокот им одреди условно ослободување на шестмината босански Хрвати обвинети за злосторствата против Муслиманите за време на конфликтот 1992-1995 година. Тие ќе мора да се вратат во Хашкиот трибунал на почетокот од своите судски процеси. Шестмината му се предадоа на Трибуналот. (Ројтерс, АФП - 09/09/04) 
