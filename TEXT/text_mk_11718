18/02/2005
БАЊА ЛУКА, Босна и Херцеговина (БиХ) -- Новата Влада на Република Српска, предводена од премиерот Перо Букејловиќ беше формално инаугурирана во четвртокот (17-ти февруари) во Бања Лука. Инаугурацијата на новата 16-члена Влада уследи по потврдата од страна на Канцеларијата на високиот претставник дека немало нерегуларности во текот на рутинското верификување на кандидатите. На церемонијата Букејловиќ потврди дека негови приоритети ќе бидат зајакнувањето на односите со Трибуналот на ОН за воени злосторства и продолжувањето на економските реформи. Претходната влада на Драган Микеревиќ поднесе оставка во средината од декември поради санкциите наметнати врз РС од страна на високиот претставник Педи Ешдаун. (ПБС, РТРС - 17/02/05)
