20/08/2007
САРАЕВО, Босна и Херцеговина (БиХ) -- Специјалната служба, дел од Државната агенција за истраги и заштита (СИПА), нема информации за некој со врски со терористичката организација Ал каеда што живее во земјата, вели шефот на одделот за борба против тероризмот во СИПА, Анер Хаџимахумутовиќ. Тој во неделата (19-ти август) издаде изјава, како одговор на коментарот на заменик високиот претставник Рафи Грегоријан за весникот „Дневни аваз“, во кој тој тврди дека присуството на терористи во БиХ е очигледно. 
Грегоријан, исто така, за весникот во саботата изјави дека активисти на Ал каеда, главно бегалци од муслимански земји во Блискиот Исток и Азија, се чувствувале безбедно во БиХ бидејќи имале легални пасоши издадени помеѓу 1992 и 1995 година, кога се бореле во балканските конфликти. 
Во понеделничкото издание на весникот, Грегоријан рече дека е изненаден од реакцијата на неговата изјава. Тој го разјасни коментарот, велејќи дека не посочил дека Бошњаците „ја симпатизираат“ Ал каеда. „Јасно кажав дека БиХ е многу важен партнер во глобалната борба против тероризмот“, рече Грегоријан. (Дневни аваз - 20/08/07; AФП - 19/08/07)
