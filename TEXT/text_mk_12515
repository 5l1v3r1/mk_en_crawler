08/12/2004
СОФИЈА, Бугарија -- Завршувајќи го дводневниот состанок во Софија во вторникот (7-ми декември), министрите за надворешни работи на земјите-членки на ОБСЕ ветија интензивирање на напорите против тероризмот и ја потврдија решеноста за заштита на човековите права. На крајот од настанот актуелниот претседавач на ОБСЕ, бугарскиот министер за надворешни работи Соломон Паси потврди дека оваа организација има суштинско значење за гарантирање на безбедноста и стабилноста. 
Во другите вести од вторникот Москва објави дека членовите на организацијата за економска соработка на Црното Море ќе започнат со размена на антитерористички информации. Во протоколот што го подготви Русија се повикуваат земјите на размена на податоци за групите и поединците, со цел да се спречат терористичките напади. (Веб-страница на ОБСЕ, Нова ТВ, Интерфакс - 07/12/04)
