25/03/2010
ЗАГРЕБ, Хрватска -- Претседателот Иво Јосиповиќ и неговиот српски колега Борис Тадиќ се состанаа во средата (24-ти март) во хрватскиот град Опатија за првпат откако Јосиповиќ ја презеде функцијата во февруари. По неформалните разговори, тие ветија дека ќе ги подобрат односите меѓу нивните држави и изразија взаемна поддршка за процесот на интеграција во ЕУ. Јосиповиќ и Тадиќ се согласија дека реципрочните тужби поднесени од нивните држави пред Меѓународниот суд на правдата, можат да се решат вонсудски. Тадиќ истакна дека судските гонења на лицата обвинетите за воени злосторства нема да бидат откажани. (Бета, Танјуг, РТС, Б92, ХИНА, АФП - 24/03/10)
