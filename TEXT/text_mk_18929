04/07/2007
AНКАРА, Турција -- Јашар Бујуканит, началник на турскиот генералштаб, на конференцијата за безбедност во Анталија во вторникот (3-ти јули) изјави дека нема доволно меѓународна соработка во борбата против курдските терористи. „Тешко ни е да разбереме одредени позиции и пристапи со кои се соочуваме“, рече тој. Турските власти претходно изразија разочарување од, како што сметаат, колебањето од страна на дел од ирачките и американските власти за спроведување широки операции против курдските бунтовнички бази во северен Ирак.
Во другите вести, официјални претставници на Авганистан и Пакистан ќе се состанат во Анкара в петок, на разговори околу нивните заеднички напори против талибанското движење и начините за решавање на конфликтите помеѓу двете земји. Состанокот е прв од ваков вид помеѓу двете страни. (Заман, Сабах, Дејли тајмс Пакистан/Пенинсула онлајн - 04/07/07; AП, АФП - 03/07/07)
