10/09/2008
AТИНА, Грција -- Решавањето на кипарското прашање ќе влијае на процесот на интеграција на Турција во ЕУ, рече во вторникот (9-ти септември) грчката министерка за надворешни работи, Дора Бакојани. „Тоа е суштината на проблемот и затоа јас постојано повторувам дека решението во Кипар е највеќе во интерес на турскиот народ“, истакна Бакојани по состанокот со својот кипарски колега, Маркос Кипријану. Грција во принцип го поддржува полноправното членство на Турција во ЕУ, но дава и дополнителен услов за изнаоѓање решение за Кипар, рече Бакојани. Кипријану рече дека почетокот на суштинските преговори помеѓу двете кипарски заедници претставува „клучна пресвртница“.
За време на посетата на Брисел во средата, водачот на кипарските Турци, Мехмет Али Талат, рече дека верува оти темелните разговори со Деметрис Христофиас би можеле да дадат договор за повторно обединување на Кипар, но додаде дека секое евентуално решение мора да гарантира „политичка еднаквост“ на кипарски Турци и кипарските Грци во идната федерација. (новинска агенција Анадолу, Ројтерс - 10/09/08; Катимерини, In.news, AНА-МПА, АФП, КНА, Филелефтерос, Фамагуста газете - 09/09/08)
