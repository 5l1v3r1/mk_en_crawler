20/01/2008
БЕЛГРАД, Србија -- Српските гласачи во неделата (20-ти јануари) се упатија кон избирачките места за да гласаат на претседателските избори што се одржуваат во клучно време на нивната историја. Главни кандидати се очекува да бидат актуелниот претседател од реформистите, Борис Тадиќ, и заменик-претседателот на Српската радикална партија (СРС) Томислав Николиќ. Анкетите на јавното мислење покажуваат дека ниту Тадиќ, ниту Николиќ, ќе добијат повеќе од 50 отсто од гласовите, што ќе резултира со втор круг на 3-ти февруари.
Српскиот Врховен суд во неделата донесе одлука дека на набљудувачите од САД и Велика Британија треба да им се дозволи да ги следат изборите. Централната изборна комисија претходно посочи дека нема да им дозволи на претставниците на двете земји кои отворено ја поддржуваат независноста на Косово да ги следат изборите, додека продемократските групи во земјата тврдат дека забраната му штети на имиџот на Србија во странство. (УПИ, ДВ, ББС, Танјуг, Б92, Бета, АП, АФП, Ројтерс, ДПА, РТС - 20/01/08; Макфакс - 19/01/08; Еуроњус, МИГЊус, АП, ИТАР-ТАСС - 18/01/08)
