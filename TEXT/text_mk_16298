14/04/2006
ЗАГРЕБ, Хрватска -- Чешка ќе продолжи со поддршката на патот на Хрватска кон членството во ЕУ и во НАТО бидејќи евроатланските структури нема да бидат комплетни додека Хрватска не им се придружи, рече во четвртокот (13-ти април) чешкиот министер за одбрана, Карел Кунл, по состанокот со својот хрватски колега Берислав Рончевиќ. Тие, исто така, разговараа за модернизацијата на армијата, реформите и финансиите. 
Исто така во четвртокот, претседателот на Европскиот парламент, Џозеп Борел, ја заврши својата дводневна посета на Хрватска. По состанокот со претседателот Стипе Месиќ, тој рече дека патот на земјата кон ЕУ е чист и дека нема алтернатива за полноправното членство. Тој, исто така, ја посети жупанијата Сисак-Мославина, каде што беше информиран во врска со активностите за расчистување на мините и процесот на враќање на бегалците. 
Во другите вести, белгиските власти го објавија апсењето на Милан Савиќ, Србин баран од страна на хрватските власти. Загреб издаде меѓународна потерница за воени злосторства во 2003 година. (Вјесник -14/04/06; ХРТ, ХИНА - 13/04/06)
