01/12/2010
СОФИЈА, Бугарија -- Државното претпријатие за електрична енергија НЕК, рускиот Росатом, финскиот Фортум и француското Алтран технолоџис, потпишаа меморандум за разбирање во вторникот (30-ти ноември), за финансирањето на долго одложуваниот проект за нуклеарната централа Белене (Белене НЕЦ). Според договорот, заедничкото претпријатие за спроведување на проектот ќе биде формирано за четири месеци. Сопственичката структура ја делат НЕК со 51 отсто од акциите, Росатом со 47 отсто и Фортум и Алтран со по 1 отсто. Сепак, ова најверојатно ќе се промени кога ќе се формира заедничкото претпријатие, бидејќи уделот на Фортум може да се зголеми на 25 отсто. Србија, исто така, се очекува да се приклучи, а Бугарија, наводно, преговара со неколку други инвеститори. Изградбата се очекува да почне во септември 2011 година, а првата единица да биде пуштена во употреба во 2016 година. (ДПА, Стандард, РИА Новости, Ројтерс, Ксинхуа, Дневник - 30/11/10)
