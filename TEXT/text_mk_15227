29/06/2006
СКОПЈЕ, Македонија -- Претседателот Бранко Црвенковски во средата (28-ми јуни) се состана со својот српски колега, Борис Тадиќ, во рамките на тековната турнеја на Тадиќ низ регионот. Тие се согласија дека Македонија и Србија мора да ја унапредат соработката и да се поддржуваат меѓусебно на патот кон интеграцијата во ЕУ. Црвенковски изјави дека Македонија ги поддржува преговорите со кои посредуваат ОН помеѓу Белград и Приштина, а чија цел е решавање на прашањето на статусот на Косово, како и дека ќе прифати какво било решение кое не ја загрозува сувереноста на Македонија и нејзиниот територијален интегритет. (РТС, Македонско радио, А1 ТВ, Телма ТВ - 28/06/06)
