03/10/2004
БЕЛГРАД, Србија и Црна Гора -- Во недела (3-ти октомври) беа отворени гласачките места во 149 српски општини, за вториот круг од локалните избори. Кандидатите на Демократската партија (ДП) на претседателот Борис Тадиќ во повеќето градови се натпреваруваат против ултранационалистите на Радикалната партија. Анкетите му даваат предност на Ненад Богдановиќ од ДП во трката за градоначалник на Белград против радикалот Александар Вучиќ. Изгледите на кандидатите на ДП се засилени поради сојузот со Демократската партија на Србија на Воислав Коштуница. Тие сега се надеваат дека ќе можат да го освојат и Нови Сад, вториот по големина град во Србија, каде што кандидатот на радикалите уживаше мала предност во првиот круг од изборите. (Танјуг, Бета, Б92, АФП - 03/10/04; Данас - 02/10/04; Веб-страница на ОБСЕ - 01/10/04)
