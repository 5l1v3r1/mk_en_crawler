20/09/2007
ЗАГРЕБ, Хрватска -- Премиерот Иво Санадер во средата (19-ти септември) постигна договор со водачите на политичките партии во парламентот за формирање две комисии што ќе работат на решавањето на пограничните спорови на земјата со Словенија. Првата комисија ќе ги утврди спорните локации, додека другата ќе биде задолжена за правната рамка во претставувањето на случајот пред Меѓународниот суд на правдата во Хаг. Хрватска и Словенија, исто така, планираат да формираат заеднички комисии. (Вјесник, Пословни дневник - 20/09/07; Вечерњи лист - 19/09/07)
