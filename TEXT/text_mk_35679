07/04/2004
НИКОЗИЈА, Кипар -- Дипломатскиот претставник на ОН, Алваро де Сото, во вторникот (6-ти април) го предупреди народот во Кипар дека референдумот на 24-ти април ќе биде последна шанса за повторно обединуваoе на островот. "Ако не биде одобрен на референдум, планот ќе биде поништен и прогласен за неважечки", изјави тој, одговарајќи на шпекулациите дека ако предлогот биде одбиен, ОН ќе ги обнови своите посреднички напори по шест месеци. Тој побара од турските и грчките заедници да се запознаат со најновата верзија на планот на ОН, велејќи дека таа нуди "принципиелен компромис" кој се однесува на загриженоста на двете етнички групи. Најновите анкети покажаа дека планот би можел да биде одбиен од страна на грчката заедница, но прифатен од страна на кипарските Турци. (AФП - 06/04/04)
