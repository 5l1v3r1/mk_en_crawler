12/06/2006
ПРИШТИНА, Косово, Србија и Црна Гора -- Шефот на УНМИК, Сорен Јесен-Петерсен, во понеделникот (12-ти јуни) објави дека ќе ја напушти функцијата на крајот од јуни. „Идниот курс на Косово кон формирање на демократско и мултиетничко општество е повеќе од кога било во добрите раце на народот и избраните политички водачи“ на покраината, вели тој во соопштението. Локалните медиуми објавија дека одлуката на Јесен-Петерсен е резултат на приватни причини. Тој пристигна во Косово во август 2004 година и остана повеќе од кој било негов претходник. (Бета, Танјуг, Косова лајв - 12/06/06)
