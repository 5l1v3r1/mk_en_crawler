20/08/2009
ПРИШТИНА, Косово -- Претседателот Фатмир Сејдиу во средата (19-ти август) потврди дека косовските институции сé уште се противат на потпишувањето протокол за полициска соработка помеѓу ЕУЛЕКС и Србија. Тој и премиерот Хашим Тачи треба да се состанат во четврток со шефот на ЕУЛЕКС, Ив де Кермабон. „Косовските институции ќе искажат заеднички став во врска со градењето на демократијата ... бранејќи го својот интегритет и функционирањето на институциите на сите нивоа“, рече Сејдиу. Тачи додаде: „Косовските институции се единствените што имаат извршна власт во Косово кога станува збор за билатералните односи“. Портпаролот на ЕУЛЕКС Карин Лимдал во писмената изјава од средата тврди дека протоколот за соработка не се меша во надлежностите на косовската полиција, туку е дел од извршните функции на ЕУЛЕКС. (Зери, Коха Диторе - 20/08/09; TВ 21, РТК, КТВ - 19/08/09)
