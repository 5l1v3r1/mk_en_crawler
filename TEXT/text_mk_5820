20/01/2011
Од Наташа Радиќ за Southeast European Times во Загреб -- 20/01/11
Според семејната традиција, Хрватот Ивица Костиќ останува во првите десет на меѓународнотото алпско скијање за мажи. Но, според тоа како изгледаат работите 2011 е можно да биде година во која тој ќе се покаже доминантен.
Костелиќ во петокот (14-ти јануари) победи во категоријата супер-комбинирано од Светскиот куп, во Венген, Швајцарија, по триумфот во слалом -- негова трета и четврта победа за две недели.
„Ова се чини дека е еден од најдобрите викенди во мојот живот“, рече тој по трките. 
Костелиќ, кој свири електрична гитара и ужива во рокенролот покрај скијањето, беше прогласен за Хрватски спортист за 2010 година. Наградата, вели тој, му дала дополнителен мотив да почне со големи победи во 2011 година. 
Тој ја следи својата сестра, Јаница Костелиќ, која го напушти скијањето кога се пензионираше во 2007 година, на возраст од 25 години. Јаница, четирикратен олимписки шампион, која, исто така, победи 30 пати на Светскиот куп ФИС, е една од најсаканите хрватски спортски личности.
Ивица и Јаница тренирале заедно. Нивниот татко, Анте Костелиќ, исто така им беше тренер и ментор, барајќи голема дисциплина и посветеност. Кариерата на Јаница ја вивна во ѕвездите преку ноќ откако почна со победи додека беше уште тинејџерка.
Нејзиниот брат, исто така, доживеа успеси, иако не од ист степен. Но, некои велат дека тој носи свој посебен пристап кон спортот.
„Ивица е, всушност, полн со изненадувања. Кога мислите дека не е негов ден и нема да победи на трката, тој победува. Неверојатно“, вели Јосипа Јакиќ, студентка од Загреб. 
„Она што му се допаѓа кај него е фактот дека се однесува како многу обично, нормално момче. Тој е еден од врвните скијачи во светот, но не се прави важен како другите. Само погледнете ги фудбалерите“, рече Марио Лазиќ од Загреб, пензиониран професор, кој, исто така, сака скијање.
Навивачите на Костелиќ страсно го бодреа на трката Снежна кралица во Сјеме, на почетокот од јануари. Сјеме е неговата омилена тркачка патека бидејќи почнал да тренира таму, на 1.033-метривисоката планина, северно од Загреб.
Но, како да е клетва, тој заврши на второто место, како и во изминатите три години. 
„Знам дека еден ден ќе победам и на оваа трка. Дури и мојот татко, кој сигурно ќе се пожалеше ако можеше, не рече ништо. Тоа значи дека скијав како што требаше, а резултатот ќе дојде во иднина“, рече Костелиќ.
