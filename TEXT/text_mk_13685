21/11/2005
СОФИЈА, Бугарија -- Подобрувањето на економската перспектива за населението во Косово е од суштинска важноста за стабилноста на покраината, рече командантот на КФОР, генерал-полковник Џузепе Валото, во изјавата што ја даде на конференцијата за безбедност во неделата (20-ти ноември) во Софија. „Мојата најголема загриженост е во врска со економската ситуација во Косово. Големо мнозинство од населението се соочува со исклучителни тешкотии на овој план“, рече тој. 
Сиромаштијата, невработеноста и недостатокот од странски инвестиции ги разгорува етничките тензии и придонесува за корупцијата, криминалот и насилството, рече Валото, повикувајќи на усвојување на долгорочна стратегија за обезбедување на економски развој. Командантот на КФОР, исто така, потврди дека НАТО нема да толерира никакво насилство во Косово и рече дека Алијансата го зајакнала своето присуство таму пред почетокот на разговорите за статусот. (Ројтерс, РФЕ, Танјуг, Фокус - 20/11/05)
