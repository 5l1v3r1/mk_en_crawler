28/10/2008
ВАШИНГТОН, САД -- Секретарот за внатрешна безбедност, Мајкл Чертоф, во понеделникот (27-ми октомври) рече дека бушовата администрација наскоро ќе ги укине визите за Бугарите и Романците што патуваат за Соединетите Држави. Двете балкански земји ќе добијат покани да се приклучат на американската Програма на безвизен режим (ВВП) во следните неколку месеци заедно со други земји, како што се Полска и Малта, рече Чертоф пред турнејата низ земјите на ЕУ неодамна вклучени во ВВП. Чертоф ги негираше неодамнешните извештаи во медиумите дека Вашингтон го блокирал вклучувањето на Грција на листата како одмазда за нејзиното спречување на пристапот на Македонија во НАТО. Тој рече дека Грција ќе пристапи во ВВП по потпишувањето на потребните услови. Одбивањето на Бушовата администрација да ги вклучи сите земји на ЕУ во програмата ги залади односите помеѓу Вашингтон и ЕУ. Претходно овој месец Европската комисија се закани дека ќе преземе казнени мерки против САД ако Вашингтон не ги вклучи другите земји од ЕУ во ВВП до крајот на годинава. (Фајненшал тајмс, Хотњус, Зиаре, БТA - 27/10/08)
