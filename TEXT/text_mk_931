07/03/2007

Грчките aрхеолози открија очигледни остатоци на антички пазар во јужната атинска населба Вула. Местото, кое се протега на преку 1.500 квадратни метри, вклучува продавници и верски центар. Истата датира од 4-тиот или 5-тиот век п.н.е. и се смета дека й припаѓал на античката атинска општина Аексонидес Халаи. 
*** 
Романската комедија „12:08 Источно од Букурешт“ ја доби наградата за најдобар филм на Меѓународниот филмски фестивал за современ филм во Мексико Сити. Филмот е прво дело на режисерот Корнелиу Порумбоиу и го прикажува животот во Романија 16 години по падот на комунизмот. 
*** 
Maкедонското Mинистерство за култура, заедно со Меѓународната група за менаџмент, го започна проектот вреден 350.000 евра за обнова на македонскиот Музеј на современа уметност. Музејот вклучува повеќе од 5.000 слики и скултури од 1.750 уметници од 62 земји и тврди дека ја има една од најинтересните и најобемните колекции на современата уметност во Југоисточна Европа. 
*** 
Петтиот Филмор меѓународен женски филмски фестивал на тркала ќе се одржи помеѓу 10-ти и 18-ти март во Истанбул. На фестивалот ќе бидат прикажана 60 филмови од скоро 50 земји, со три теми -- „Женското кино“, „Чест“ и „Шорцеви на жени -- Турција“.
*** 
Aлбанскиот боксер Крешник Ќато ја освои титулата ЕЕЕУ во супер средна категорија, поразувајќи го Русинот Александар Заитсев во Тирана. Во лесна категорија, бугарскиот олимписки медалист, Тончо Тончев, ја освои шампионската титула, поразувајќи го Французинот Фредерик Госет во првата рунда. 
*** 
Црна Гора беше официјално примена во УНЕСКО на 1-ви март, со што стана нејзина 192-ра членка. Министерот за надворешни работи, Милан Рочен, го потпиша Уставот на УНЕСКО и ги поднесе депонираше инструментите на прифаќање на официјалната церемонија во Лондон. Генералниот директор на УНЕСКО, Коичиро Мацура, го пофали пристапот, истакнувајќи дека црногорскиот средновековен град Котор и Националниот парк Дурмитор се веќе ставени на Листата на светското наследство.
 (Разни извори – 27/02/07-07/03/07) 
