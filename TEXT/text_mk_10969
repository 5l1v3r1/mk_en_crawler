31/05/2005
СОФИЈА, Бугарија -- Претседателот Георги Парванови во понеделникот (30-ти мај) стави вето на последните амандмани на клучниот закон за акцизи и го врати текстот во Парламентот на понатамошна расправа. Неговиот кабинет соопшти дека Парванов се спротивставува на измените со кои се укинуваат акцизите за кафето, со оглед на тоа што се чини дека истите фаворизираат одредени бизнис лоби групи. Парванов, исто така, е загрижен дека отстранување на акцизите за кафето би можело значително да влијае на буџетските приходи оваа година. Со оглед на тоа што Парламентот е распуштен во очекување на изборите следниот месец, оваа мерка, најверојатно, ќе биде повторно разгледана најрано во август. (Монитор, Сега - 31/05/05)
