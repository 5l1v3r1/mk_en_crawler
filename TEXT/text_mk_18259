15/06/2007
БЕЛГРАД, Србија -- Обвинителите ќе издадат потерница за сопругата и синот на поранешниот диктатор Слободан Милошевиќ, објавија високи официјални претставници во Белград во четвртокот (14-ти јуни). Министерот за правда, Душан Петровиќ, изјави дека Мирјана Марковиќ и Марко Милошевиќ ќе бидат обвинети за организирање синџир на трговија со цигари во 1990-тите. Двајцата се верува дека се кријат во Русија. Слободан Радовановиќ, специјален обвинител за воени злосторства, претходно оваа недела рече дека Милошевиќ направил милиони долари од шверцот со цигари во Југославија додека земјата беше под меѓународно ембарго. 
Во другите вести од четвртокот, српските власти го екстрадираа во Скопје македонскиот магнат кој се бараше за финансиска проневера и перење пари. Методија Смиленски беше уапсен во Белград пред една година, но се бореше против екстрадицијата. (Индипендант - 15/06/07; AП, Танјуг, Б92, Maкфакс, МИА, МРТ АП - 14/06/07)
