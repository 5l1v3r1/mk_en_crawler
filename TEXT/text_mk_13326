23/09/2005
ТОРОНТО, Канада -- Судот во Торонто во четвртокот (22-ри септември) одлучи да го екстрадира Дејан Демировиќ, поранешниот припадник на паравоената единица „Скорпиони“ во Србија и Црна Гора, објави АП. Демировиќ е обвинет во Србија за учество во егзекуциите во 1999 година на најмалку 14 Албанци во косовското село Подуево. Демировиќ избега од Србија во 2001 година и побара бегалски статус во Канада. Тој успеваше да се сокрие во минатото, сé додека еден сведок не им ја раскажа својата приказна на властите. (Бета, Танјуг, Б92 - 22/09/05)
