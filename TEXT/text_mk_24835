03/04/2009
БЕЛГРАД, Србија -- Секретарот на српското Министерство за правда, Слободан Хомен, во четвртокот (2-ри април) рече дека владата му платила 670.000 евра на семејството на студентот на Универзитетот Бингхемптон, Брајан Стајнхауер, кој беше претепан и падна во кома од страна на колегата-студент и српски кошаркар Миладин Ковачевиќ во мај 2008 година во Соединетите Држави. Претходно оваа недела американскиот обвинител официјално й ја предаде надлежноста за поднесувањето кривично обвинение против Ковачевиќ на Србија. Ковачевиќ беше уапсен во Белград минатиот октомври, откако избега од САД. Српскиот претседател Борис Тадиќ го поздрави договорот постигнат со Вашингтон, опишувајќи го како „најразумниот начин за ослободување на односите Белград-Вашингтон од товарот на случајот Ковачевиќ“. (Б92, Бета, Вечерње новости, Радио Србија, АП, ДПА - 02/04/09)
