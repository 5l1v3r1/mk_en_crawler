12/05/2011
БЕЛГРАД, Србијa -- Главниот обвинител на Трибуналот на ОН за воени злосторства, Серж Брамерц, во средата (11-ти мај) рече дека Србија може и треба да стори повеќе за апсење на двајцата преостанати бегалци обвинети за воени злосторства, Ратко Младиќ и Горан Хаџиќ. По состанокот со претседателот Борис Тадиќ во Белград, Брамерц истакна дека Трибуналот сè уште верува оти Младиќ се крие во Србија. Тадиќ вети дека Белград ќе продолжи со потрагата по двајцата осомничени додека не ја комплетира соработката со судот. Брамерц ја посети Србија за да ги процени напорите на владата пред да го претстави својот полугодишен извештај за соработката пред Советот за безбедност на ОН во јуни. (Бета, Танјуг, Б92 - 11/05/11)
