16/02/2007
БАЊА ЛУКА, Босна и Херцеговина (БиХ) -- Партиите на босанските Срби ја истакнаа својата решеност за зачувување на полициските сили на ентитетот, за време на состанокот во четвртокот (15-ти февруари) со премиерот на Република Српска (РС) Милорад Додик, претседателот Милан Јелиќ и партиски претставници. Јелиќ, исто така, повика на разговори пред консултациите в петок помеѓу главните политички групи во БиХ, со цел деблокирање на клучните полициски реформи во БиХ. Реформите се клучни за потпишувањето на Спогодбата за стабилизација и асоцијација со ЕУ. По состанокот во четвртокот Додик рече дека РС го поддржува концептот за реструктуирање на полицискиот сектор, но ќе инсистира на задржување на своја сопствена полиција на ентитетот, како дел од пошироките државни структури. (Независне новине, Дневни аваз - 16/02/07; РТРС - 15/02/07)
