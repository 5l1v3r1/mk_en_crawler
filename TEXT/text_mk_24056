18/12/2008
ХАГ, Холандија -- Меѓународниот суд на правдата (МСП) го закажа првиот официјален состанок помеѓу своите претставници и претставниците на Македонија и Грција за 19-ти јануари, потврди во средата (17-ти декември) македонското Министерство за надворешни работи. Скопје го покрена случајот минатиот месец. Земјата тврди дека со блокирањето на кандидатурата на Македонија за влез во НАТО поради долготрајниот спор околу името, Атина го прекрши билатералниот привремен договор потпишан во 1995 година. Состанокот следниот месец ќе се фокусира на процедуралните прашања. (MИА, Фокус - 17/12/08)
