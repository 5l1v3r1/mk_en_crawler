12/04/2011
САРАЕВО, Босна и Херцеговина (БиХ) -- Апелациската комисија на Судот на БиХ во понеделникот (11-ти април) ја намали 20-годишната казна на Крсто Савиќ за три години. Савиќ беше осуден за воени злосторства врз несрпските цивили за време на конфликтот во периодот 1992-1995 година во источна Херцеговина. Првичната казна беше изречена во март 2009 година. Савиќ, поранешен началник на полициските сили на босанските Срби во регионот на Требиње, беше осуден за прогон на муслиманските и хрватските цивили меѓу мај и декември 1992 година. (БХРТ, Онаса, Радио Слободна Европа - 10/04/11)
