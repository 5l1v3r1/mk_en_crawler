13/08/2007
AНКАРА, Турција -- Единаесет турски војници и двајца цивили беа повредени во експлозија во неделата (12-ти август) во југоисточна Турција. Воените претставници рекоа дека бомбата била поставена од милитантите на терористичката Курдистанска работничка партија (ПКК). Инцидентот се случи во областа Ерух во покраината Сиирт, во близина на границата со Ирак. Војниците биле во минибуси во операција за фаќање на герилците на ПКК.
Во меѓувреме, властите, наводно, успеаја да спречат два терористички напади од страна на ПКК во покраината Ван. Според извештаите на локалните вести, сомнителниот пакет пронајден под зградата на локалниот оддел за патишта содржел експлозив А4. Сличен пакет пронајден на улица содржел, исто така, експлозив. (Сабах, Заман, Милијет, НТВ - 13/08/07; AФП, Ројтерс, АП, новинска агенција Анадолу, Доган, Ксинхуа - 12/08/07)
