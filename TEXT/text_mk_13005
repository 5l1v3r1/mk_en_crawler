01/06/2005
ЉУБЉАНА, Словенија -- Генералниот секретар на НАТО, Јап де Хоп Шефер, во вторникот (31-ви мај) изјави дека Алијансата очекува поблиска соработка со Босна и Херцеговина и Србија и Црна Гора, под претпоставка дека двете земји ќе ги исполнат своите меѓународни обврски. „Очекуваме засилена соработка со Босна и Херцеговина и Србија и Црна Гора -- под услов тие да исполнат одредени услови, а, пред сé, да остварат целосна соработка со Хашкиот трибунал“, рече Де Хоп Шефер на седницата на Парламентарното собрание на НАТО во Љубљана. Наведувајќи дека Алијансата тесно соработува со трите земји од Јадранската повелба -- Албанија, Хрватска и Македонија -- тој истакна дека НАТО „останува посветен на помошта за сите земјите од Југоисточна Европа кои ќе ги следат чекорите на Словенија“ и остварувањето на евроатланската интеграција.
Во другите вести, ирскиот министер за одбрана, Вили О’Ди, во вторникот во Сараево се состана со високиот претставник, Педи Ешдаун. О’Ди рече дека Ирска е решена да ги задржи војниците на Балканот колку што ќе биде потребно. (Б92, Taнјуг, ЕФE - 31/05/05)
