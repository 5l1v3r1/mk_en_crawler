26/02/2008
ХАГ, Холандија -- Адвокатите што го застапуваат пензионираниот хрватски генерал Анте Готовина во понеделникот (25-ти февруари) инсистираа на тоа обвинителите во Хаг да ги отфрлат обвиненијата за убиство против него, поради недостаток на докази. „И покрај постојаните барања на одбраната, обвинителството не обезбеди никаков доказ за тоа дека Готовина бил информиран за кое било од споменатите убиства“, рекоа адвокатите Лука Миситиќ и Грег Кехо. Точките шест и седум од обвинението го товарат Готовина и двајцата други хрватски генерали, Иван Чермак и Младен Маркач, за убиствата на повеќе од 150 српски цивили за време на т.н. операција „Бура“, помеѓу јули и август 1995 година. (ХРТ, Вечерњи лист, Javno.com - 25/02/08)
