05/07/2007
САРАЕВО, Босна и Херцеговина (БиХ) -- Новиот висок претставник во БиХ, Мирослав Лајчак, повика на политички компромис помеѓу водачите во БиХ и соработка помеѓу двата ентитета, за време на разговорите со претставници на Федерацијата на БиХ во Сараево во средата (4-ти јули). Тој рече дека и покрај различните ставови во врска со уставните реформи, од суштинска важност е постигнувањето политички консензус со цел да се загарантира функционирањето на државата. Во четврток тој ќе ја посети Бања Лука и ќе се состане со водачите на Република Српска. 
Во другите вести, Претставничкиот дом на БиХ побара владите на државно ниво да потпишат билатерални договори со соседните земји во врска со разменувањето информации поврзани со истрагите за воените злосторства. Одлуката, исто така, го обврзува Министерството за правда на БиХ да подготви акционен план за процесуирање на случаите на воени злосторства.
Исто така, Министерството за правда на БиХ побара Србија да го екстрадира државјанинот на БиХ, Илија Јуришиќ, кој беше уапсен на белградскиот аеродром на крајот од мај, врз основа на меѓународната потерница по него. Обвинителите го товарат за злосторствата извршени во мај 1991 година. (Независне новине - 05/07/07; РТРС, Срна, ПБС БиХ - 04/07/07)
