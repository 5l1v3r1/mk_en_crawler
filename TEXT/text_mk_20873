06/02/2008
ПРИШТИНА, Косово, Србија -- Премиерот Хашим Тачи апелираше до Србите што живеат во Косово да не го напуштаат откако ќе се прогласи независност од Србија. Тој вети дека правата на сите етнички малцинства ќе бидат загарантирани. Тачи, кој во вторникот (5-ти февруари) посети едно српско семејство во Рубовац, истакна дека Србите треба да останат бидејќи Косово ќе стане земја за сите, каде што одмаздата нема да биде дозволена. Тој вети дека неговата влада напорно ќе работи на обезбедување благосостојба за сите луѓе.
Иднината на Косово беше, исто така, во фокусот на состанокот на словенечкиот премиер Јанез Јанша и неговиот грчки колега, Костас Караманлис, во вторникот во Љубљана. Караманлис го потврди противењето на Грција на какви било брзи, еднострани чекори во врска со статусот на Косово и рече дека неговата земја ќе инсистира на тоа ЕУ активно да учествува во зачувувањето на стабилноста и безбедноста во регионот. (Косовалајв, РТК, РФЕ, Балканвеб, Телеграфи, Ројтерс, ВОА, АФП, РИА Новости - 05/08/02)
