11/06/2006
МАДРИД, Шпанија -- Романскиот премиер Калин Попеску Таричеану во саботата (10-ти јуни) ја заврши дводневната посета на Шпанија. За време на својот престој таму, тој доби уверување дека Мадрид ќе му помогне на Букурешт да го зајакне својот капацитет за апсорпција на средствата на ЕУ. Според соопштението од романската влада, набргу ќе биде формирана заедничка работна група, која ќе ги идентификува најдобрите можни начини на кои Романија може да искористи дел од 30 милијарди евра од средствата на ЕУ, помеѓу 2007 и 2013 година. (Ромпрес, веб-страница на романската влада - 09/06/06)
