21/01/2011
БУДИМПЕШТА, Унгарија -- Германскиот министер за внатрешни работи, Томас де Мезиер, во четвртокот (20-ти јануари) го потврди ставот на својата земја дека Бугарија и Романија сé уште не се подготвени да се приклучат на Шенген зоната. Говорејќи на неформалниот состанок на министрите за правда и домашни работи на ЕУ во Годоло, тој ги пофали напорите на двете земји во исполнувањето на техничките критериуми, но истакна дека е потребен понатамошен напредок во борбата против корупцијата и во судската област. 
Исто така, францускиот министер за европски прашања, Лорен Вокез, предупреди за потенцијалниот безбедносен ризик за Европа од евентуалниот предвремен прием на Софија и Букурешт. „Ако базата на податоци за Шенген областа заврши во рацете на меѓународните криминалци, тоа ќе стави крај на целата внатрешна безбедност на Европа“, рече тој во четвртокот во Хелсинки. Бугарија и Романија се надеваа на пристапување во Шенген овој март, но процесите, најверојатно, ќе бидат одложени поради ваквите приговори. (АФП, ДПА, Ројтерс, Гласот на Америка - 20/01/11)
