16/10/2005
ЗАГРЕБ, Хрватска -- Самитот на водачите од Централна и Југоисточна Европа во Загреб заврши во саботата (15-ти октомври) со заеднички повик од страна на учесниците за продолжување на процесот на проширување на ЕУ. На дводневниот настан учествуваа 16 претседатели од земјите во регионот. Во своето обраќање пред учесниците хрватскиот претседател Стипе Месиќ рече дека пораката е особено важна поради дилемите што во последниве месеци се појавија во самата ЕУ. Следната година самитот ќе се одржи во Бугарија. (Нови лист - 16/10/05; Хина, ПБС БиХ - 15/10/05)
