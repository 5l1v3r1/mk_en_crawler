19/07/2009
БУКУРЕШТ, Романија -- Врховниот суд во петокот (17-ти јули) одлучи да го одложи судскиот процес против поранешниот министер за транспорт Мирон Митреа, по обвиненијата за корупција, објавија локалните медиуми. Митреа е обвинет за примање мито кога бил на министерската позиција, во висина од скоро 200.000 евра, помеѓу 2000 и 2004 година, за да ја назначи Ирина Јиану за заменик-директор на државниот инспекторат за градежни работи. Според обвинението, во замена за тоа, градежни претпријатија поврзани со Јиану й изградиле бесплатно куќа на мајката на Митреа. Врховниот суд одлучи да го испрати случајот во Уставниот суд, кој треба да испита дали истражната постапка е во согласност со уставот. (Mедиафакс, Зиарe - 17/07/09)
