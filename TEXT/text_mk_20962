04/01/2008
ЗАГРЕБ, Хрватска -- Владејачката Хрватска демократска заедница (ХДЗ) во четвртокот (3-ти јануари) рече дека уште петмина претставници на националните малцинства се согласиле да ја поддржат владата на мандаторот Иво Санадер. Ова значи дека ХДЗ може да се потпре на гласовите на уште седум од осум претставници на етничките малцинства, со оглед на тоа што двајца претставници на малцинствата веќе ја објавија својата поддршка.
Исто така во четвртокот, главниот одбор на Хрватската селска партија го одобри -- скоро едногласно -- нивниот коалициски договор со ХДЗ, со што е отстранета уште една пречка за формирање на новата влада. Друг најверојатен коалициски партнер е Хрватската социјал-либерална партија. Официјален коалициски договор помеѓу сите партии се очекува следната недела. (Вјесник, Вечерњи лист - 04/01/08; ХРТ, ХИНA - 03/01/08)
