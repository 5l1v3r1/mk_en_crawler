10/10/2008
НИКОЗИЈА, Кипар -- Претседателот Деметрис Христофиас и водачот на кипарските Турци, Мехмет Али Талат, ќе се состанат во петок (10-ти октомври), за најновата рунда директни разговори со цел повторно обединување на поделениот остров. Тие се очекува да разговараат за формата на идното федерално извршно тело во рамките на поглавјето „Извршна власт и поделба на власта“. По затворањето на ова поглавје, набљудувачите очекуваат следното прашање да бидат имотните права. 
Исто така во четвртокот, група меѓународни државници познати како „Постарите“, во која членува и поранешниот американски претседател Џими Картер и јужноафриканскиот добитник на Нобеловата награда за мир, надбискупот Дезмонд Туту, ги повикаа кипарските водачи да ја искористат можноста за повторно обединување на островот. „Двајцата водачи имаат состанок со иднината“, рече Туту на прес-конференцијата за време на посетата на Никозија. „Неуспехот не е опција.“ (новинска агенција Анадолу, Хуријет, КНА, Политис, Филелефтерос - 09/10/08)
