11/01/2009
ПОДГОРИЦА, Црна Гора -- Црногорскиот претседател Филип Вујановиќ во петокот (9-ти јануари) рече дека престојните парламентарни избори нема да донесат никакви промени во распределбата на власта на политичката сцена. Тој изрази уверување дека народот ќе ја избере политичката партија која „покажа одговорност кон иднината на земјата“, мислејќи на неговата Социјалдемократска партија (СДП), која е дел од сегашната владина коалиција, заедно со Демократската партија на социјалистите ДПС на премиерот Мило Ѓукановиќ. „Овие избори се тест за доверба, и фактот што оваа влада издржа 20 години покажува дека е сериозна и одговорна“, изјави Вујановиќ за Гласот на Америка. Претходно оваа недела локалните медиуми објавија без потврда дека земјата ќе одржи вонредни општи избори на 29-ти март. (ВОА, Танјуг, Б92 - 09/01/09)
