05/02/2008
БЕЛГРАД, Србија -- ЕУ и САД му ја честитаа победата на актуелниот претседател Борис Тадиќ во вториот круг од претседателските избори, предвидувајќи дека тоа ќе ја доближи Србија до кандидатскиот статус во ЕУ. Во изјавата од понеделникот (4-ти февруари) претседателот на Европската комисија, Жозе Мануел Баросо, рече дека резултатите од неделата претставуваат „победа за демократијата во Србија и за европските вредности што ги делиме“. Комесарот за прошируваее на ЕУ, Оли Рен, за Ројтерс изјави дека реизборот на Тадиќ ќе го отвори патот за потпишување привремен договор за соработка во областа на трговијата, политичкиот дијалог, либерализацијата на визниот режим и образованието оваа недела.
Исто така, портпаролот на американскиот Стејт департмент, Шон Меккормак, ја пофали победата на Тадиќ над ултранационалистот Томислав Николиќ. „Со нетрпение го очекуваме продолжувањето на нашите напори за градење продуктивен однос со Србија за прашањата од заеднички интерес“, рече тој. (Данас, Политика, Блиц - 05/02/08; РТС, Бета, Танјуг, Ројтерс, ВОА, Ксинхуа - 04/02/08)
