26/08/2005
СОФИЈА, Бугарија -- Парламентот во четвртокот (25-ти август) го одобри новиот кривичен закон на земјата, изменет за да ги исполни обврските за пристапување во ЕУ. Нацрт-измените, подготвени од страна на поранешната администрација на НДС-II беа одобрени скоро едногласно од страна на законодавниот дом од 250 членови. Само претставниците на десничарската партија Демократи за посилна Бугарија гласаа против законот, тврдејќи дека измените се само површни и нема да ги решат прашањата поврзани со организираниот криминал. Неколку часа подоцна познатиот мафијашки „бос“, триесетидеветгодишниот Георги Илиев, беше убиен пред својот клуб во туристичкото место Сончев брег. Убиството се вели дека е најново во серијата убиства во мафијашки стил во последниве неколку години. 
Во другите вести, распоредувањето на местата на окружните гувернери помеѓу партнерите во новата владејачка коалиција - Бугарската социјалистичка партија (БСП), НДС-II и Движењето за правата и слободите (ДПС) на етничките Турци - предизвика расправии. Голем број општински ограноци на БСП и НДС-II, како и на другите партии во неколку градови се спротивставија на идејата за назначување на гувернери од ДПС во градовите во кои живеат претежно Бугари. Во градот Варна на Црното Море во четвртокот се одржаа протести од страна на невладини организации поддржани од Бугарската православна црква. (Дневник, Ројтерс, БНТ, бТВ - 26/08/05; бТВ, БНТ, БНР, Медиапул - 25/08/05)
