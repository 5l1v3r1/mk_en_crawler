04/04/2008
ТИРАНА, Албанија -- Министерот за надворешни работи, Лулзим Баша, во четвртокот (3-ти април) ги пофали тешко постигнатите реформи што создадоа услови потребни за влез на Албанија во НАТО. „Реформите започнаа и ќе продолжат на систематски начин и резултатите постигнати досега ќе бидат неповратни“, рече Баша откако Албанија беше поканета да стане партнер на Алијансата на самитот на организацијата во Букурешт. Тој додаде дека процесот на интеграција во НАТО е уште еден тест за капацитетите на Албанија.
Следниот чекор е два круга преговори со НАТО и подготвување акционен план кој ќе го утврди продолжувањето на реформите. (Балканвеб, Газеташкиптаре, Топњус, Коха Јоне, Шекули, Шкип, Панорама - 04/04/08)
