04/10/2007
САРАЕВО, Босна и Херцеговина (БиХ) -- Илјадници луѓе присуствуваа на погребот во средата (3-ти октомври) на претседателот на Република Српска (РС) Милан Јелиќ, кој почина од силен срцев удар во неделата. Тој имаше 51 година. Погребан е во неговиот роден град Модрича, а на погребот присуствуваа босански и српски функционери, како и високиот претставник на Меѓународната заедница, Мирослав Лајчак.
Изборната комисија на БиХ и властите на РС ќе се состанат в четврток во Бања Лука, на разговори околу прашањето на наследникот и организацијата на новите избори. Парламентот на РС го назначи претседателот на парламентот, Игор Радојичиќ, за привремен претседател и рече дека новите избори ќе бидат свикани во рок од три месеци. Сепак, тоа ги загрижи несрпските партии, кои рекоа дека еден од двајцата заменици-претседатели на РС -- Бошњак и Хрват -- треба да ги преземе должностите на Јелиќ. (Независне новине, РТРС, СРНА - 04/10/07; AП, СПА, Б92, Фена, Дневни аваз, РТРС, СРНА, Танјуг, веб-страница на ОХР - 03/10/07)
