29/04/2005
СОФИЈА, Бугарија -- Политичките партии и коалиции кои планираат да учествуваат на општите избори на 25-ти јуни започнаа да се пријавуваат во петокот (29-ти април). Крајниот рок за пријавувањето истекува на 13-ти мај. Две недели подоцна сите партии треба да ги поднесат своите комплетни листи до изборната комисија. 
Во другите вести, Националната служба за контрола на организираниот криминал во четвртокот во Пловдив пресече меѓународна мрежа на трговија со луѓе. Главниот секретар на Министерството за внатрешни работи Бојко Борисов рече дека плановите траеле шест месеци и истите вклучувале помош од американската тајна служба и ФБИ.
Исто така во четвртокот, судот во Софија й нареди на полицијата да ослободи од притвор еден полковник на војската на Србија и Црна Гора, кој се бара за воени злосторства во Хрватска. Судијата пресуди дека Чедомир Бранковиќ имал дипломатски имунитет како член на официјалната делегација кога пристигнал во Бугарија претходно оваа недела. Министерството за внатрешни работи во Софија објави дека ќе поднесе жалба на пресудата. (бТВ, news.bg, Медиапул - 29/04/05; Медиапул, Новините, АФП, Фајненшал тајмс, ББС - 28/04/05)
