30/10/2009
ПРИШТИНА, Косово -- Европскиот радиодифузен сојуз (ЕБУ) во четвртокот (29-ти октомври) инсистираше на тоа дека владата треба да дејствува брзо за решавање на финансиската и уредничката ситуација во јавната радиотелевизија РТК. На почетокот на неделата ЕБУ го критикуваше премиерот Хашим Тачи дека ја претворил станицата во „медиумска рака на владејачката партија“. Тачи испрати писмо до ЕБУ, во кое се наведуваат остварувањата на РТК и нејзиното избалансирано известување. Директорот на ЕБУ, Жан Равељон, го поздрави писмото, но рече дека подобрувањата се од суштинска важност за ЕБУ да го продолжи својот договор со РТК, поради, како што го опишува ЕБУ, континуираното политичко и економско мешање. (Зери, Коха Диторе, Косова Сот, Лајм - 30/10/09)
