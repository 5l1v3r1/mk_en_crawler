17/10/2004
СТРАЗБУР, Франција -- Советот на Европа (СоЕ) во петокот (15-ти октомври) повика на формирање на трибунал за човекови права за Косово. Во изјавата Комисијата за демократија преку правото на СоЕ, позната и како Венецијанска комисија, истакнува дека УНМИК е „целосно посветен на почитување на стандардите за човековите права“. Комисијата, исто така, повикува на формирање на независни советнички одбори за УНМИК и КФОР за надополнување на заштитата која веќе постои преку косовскиот народен правобранител. 
Во другите вести, косовскиот претседател Ибрахим Ругова прогласи дводневна жалост за 15-те ученици од провинцијата кои загинаа во автобуската несреќа за време на екскурзијата во Албанија. Десеттици илјадници луѓе присуствуваа на погребот на жртвите во саботата. (АП, КосоваЛајв, Албански дневни вести, РТВ 21 - 16/10/04; АП, АФП, АТА, Соопштение за медиумите на ОБСЕ - 15/10/04) 
