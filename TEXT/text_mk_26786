07/12/2009
ХАГ, Холандија -- Претставниците од Кина ќе ги претстават своите аргументи против еднострано прогласената независност на Косово пред Меѓународниот суд на правдата (МСП) во понеделник (7-ми декември). Резолуцијата 1244 на Советот за безбедност на ОН претставува политичка и правна основа за решавање на статусот на Косово, тврди Пекинг во својата писмена изјава до судот. Кина е постојана членка на ОН, како и Русија и САД, кои, исто така, ќе ги претстават своите позиции оваа недела. Сослушувањата, кои ги иницираше Србија, почнаа на 1-ви декември. (РТС, Танјуг, РИА Новости - 07/12/09)
