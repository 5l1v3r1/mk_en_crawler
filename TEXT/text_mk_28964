09/04/2010
ЗАГРЕБ, Хрватска -- Интерпол издаде потерница по поранешниот командант на српската милиција Драган Васиљковиќ, по кого трагаат австралиската полиција и хрватските власти, објавија локалните медиуми во четвртокот (8-ми април). Австралискиот висок суд ја одобри неговата екстрадиција во Хрватска на крајот од минатиот месец, но властите не успеаја да го лоцираат. Васиљковиќ, познат како Капетан Драган, е обвинет од Загреб за вмешаност во тортурата и убиствата од 1991 година на хрватските цивили и воени затвореници во упориштето на побунетите Срби Книн, и во јужното село Бруска во 1993 година. (Вечерњи лист, Танјуг - 08/04/10)
