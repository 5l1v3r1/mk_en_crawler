19/07/2005
БЕЛГРАД, Србија и Црна Гора -- ОБСЕ и американската влада ја финансираат новата канцеларија за борба против меѓународниот криминал, која беше отворена во понеделникот (18-ти јули) во Белград. Секретаријатот на Советодавната група на обвинителите од Југоисточна Европа ќе ја олесни соработката помеѓу обвинителите од Албанија, Босна и Херцеговина, Бугарија, Хрватска, Грција, Македонија, Молдавија, Романија, Србија и Црна Гора, Словенија и Турција. Заменик-шефот на мисијата на ОБСЕ, Даглас Вејк, истакна дека регионалниот пристап и соработката се клучни за успехот во борбата против организираниот криминал. (Политика - 19/07/05; веб-страница на ОБСЕ, Танјуг, Б92 - 18/07/05)
