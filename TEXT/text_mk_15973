16/08/2006
БУКУРЕШТ, Романија -- Националниот совет за проучување на архивите на Секуритате (ЦНСАС) проверува дали претседателот Трајан Басеску имал досие и дали евентуално соработувал со полицијата за безбедност од времето на комунизмот. Истрагата беше покрената на барање на поранешниот претседател Емил Константинеску. Тој тврди дека Башеску имал придонес во Секурирате, но дека неговото досие е уништено. 
Исто така во вторникот, претседателот на Конзервативната партија, Дан Воикулеску, го обвини Басеску за врски со Секуритате, но не понуди конкретни докази. Воикулеску, чија партија е помал партнер во владејачката коалиција, неодамна беше идентификуван како поранешен соработник на Секуритате од страна на ЦНСАС.
Во меѓувреме, Мирчеа Јонеску Квинтус, почесниот претседател на романската владејачка Либерална партија, поднесе оставка по обвиненијата дека работел како информатор. Квинтус, поранешен министер за правда, помина неколку години во затвор за време на режимот на Чаушеску. (Зиуа, Евентиментул Зилеи, Гардијанул - 16/08/06; AФП, Медиафакс - 15/08/06)
