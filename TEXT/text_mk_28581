14/04/2010
ЛОНДОН, Велика Британија -- Судот во Лондон во вторникот (13-ти април) ги одложи за една недела рочиштата за барањето на Србија за екстрадиција на поранешниот член на претседателството на Босна и Херцеговина (БиХ) Ејуп Ганиќ. Еден од адвокатите на Ганиќ, Дамир Арнаут, ги негираше извештаите дека судот ја одобрил екстрадицијата за Белград. Ганиќ беше уапсен на 1-ви март на лондонскиот аеродром Хитроу, врз основа на потерницата што ја издаде Белград. Србија го бара во врска со нападот во мај 1992 година во Сараево врз конвој на Југословенската народна армија, при кој загинаа повеќе од 40 војници. Ганиќ ги негираше обвинувањата. (Б92, Бета, Танјуг, Дневни аваз, ББС, АФП, АП - 13/04/10)
