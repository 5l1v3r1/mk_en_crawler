30/05/2008
СКОПЈЕ, Македонија -- Водачот на Демократската партија на Албанците (ДПА), Мендух Тачи, во четвртокот (29-ти мај) рече дека ќе ја напушти политиката по изборите в недела за да остави простор за нови лица. „Дури и ако победам на изборите, имам намера да се повлечам од политичката сцена“, изјави Тачи за сервисот на ББС на албански јазик. Тој додаде дека ерата на политичарите, меѓу кои спаѓа и тој, од периодот на транзиција завршува. (Дневник - 30/05/08; Maкфакс - 29/05/08)
