23/11/2007
ДУБРОВНИК, Хрватска -- ЕУ ќе им додели 3,5 милијарди евра предпристапна помош на земјите од Југоисточна Европа до 2011 година, рече во четвртокот (22-ри ноември) официјалниот претставник на Генералниот директорат за проширување, Јан Тружински. Тружински, кој имаше обраќање на четвртиот состанок на Регионалниот економски форум за Југоисточна Европа во хрватскиот град Дубровник, рече дека фондовите ќе бидат искористени за поддршка на регионалната соработка и реформските процеси. „Европската комисија е тука да го охрабри регионот да остане на патот на интеграцијата“, рече тој, истакнувајќи истовремено дека не може да гарантира оти пристапот на аспирантите од ЈИЕ ќе биде забрзан. На форумот присуствуваа околу 160 водачи на држави, бизнисмени и научници од осум земји од ЈИЕ, кои разговараа за економската соработка и стандардите за членство во ЕУ. (Вечерњи лист, Вјесник - 23/11/07; ХРТ, ХИНА, РТЦГ, Фена, Макфакс - 22/11/07)
