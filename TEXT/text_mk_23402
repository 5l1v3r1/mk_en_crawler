25/05/2009
СКОПЈЕ, Македонија -- Поранешниот претседател Бранко Црвенковски во неделата (24-ти мај беше едногласно избран за водач на Социјалдемократскиот сојуз на Македонија (СДСМ). Во својот говор на конгресот на партијата, тој истакна дека СДСМ е во криза веќе долго време и дека й требаат широки реформи за да стане вистинска опозиција на владејачката ВМРО-ДПМНЕ и да победи на општите избори во 2012 година. Црвенковски ја обвини владејачката партија дека не успеа да привлече доволно странски инвестиции, дека ги толерира политичките назначувања и дека врши притисок врз судството. 
Црвенковски ја водеше СДСМ до 2004 година, кога беше избран за претседател на Македонија. Тој одлучи да не се кандидира за втор мандат и да не учествува на изборите во март, избирајќи, наместо тоа, да се фокусира на раководењето со партијата. (МРТ, А1, Макфакс, МИА, АФП - 24/05/09)
