21/05/2008
ЦЕТИЊЕ, Црна Гора -- Реизбран минатиот месец, претседателот Филип Вујановиќ во вторникот (20-ти мај) положи свечена заклетва за втор мандат. Тој вети континуирана поддршка на црнгорските напори за евроатланска интеграција.
Унгарскиот премиер Ференц Ѓурчани во вторникот во Будимпешта говореше на таа тема, по состанокот со својот црногорски колега, Мило Ѓукановиќ. Ѓурчани најави дека голем број унгарски претпријатија е можно наскоро да влезат на црногорскиот пазар, потег кој може да ги охрабри малите и средните претпријатија да инвестираат таму. Ѓукановиќ, од своја страна, рече дека политичките и економските врски со Унгарија се извонредни. Во врска со политичката ситуација во Србија, двајцата премиери се согласија дека Србија треба да остане на демократски и проевропски пат. (Вијести, Побједа - 21/05/08; РТЦГ, Б92, МТИ - 20/05/08)
