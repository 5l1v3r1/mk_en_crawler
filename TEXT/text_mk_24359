11/03/2009
ЊУЈОРК, САД -- Советот за човекови права на ОН во вторникот (10-ти март) објави дека ќе започне истрага за наводните тајни затвори во Романија и Полска, кои наводно ги користи ЦИА за борба против тероризмот. Истрагата ја води специјалниот известувач на ОН за тортура, МанфредНовак, и специјалниот известувач на ОН за човекови права и контратероризам, Мартин Шајнин. Тие ќе ги посетат локациите во двете држави, во кои наводно се наоѓале тајни затвори, вклучително и американски воени бази. Тие, исто така, ќе прегледаат повеќе од десет други американски воени бази низ целиот свет, вклучително и базата во Тузла, Босна и Херцеговина. Истата, наводно, била привремен затвор за затворениците пред да бидат префрлени во Гвантанамо. (AФП, Зиаре - 10/03/09)
