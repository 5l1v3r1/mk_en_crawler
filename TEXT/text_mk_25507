25/02/2010
ХАГ, Холандија -- Обвинителот за воени злосторства, Владимир Вукчевиќ, повторно негираше дека Србија го штити поранешниот командант на босанските Срби Ратко Младиќ. За време на меѓународната конференција во Хаг во средата (24-ти февруари), Вукчевиќ истакна дека по апсењето од јули 2008 година на поранешниот водач на босанските Срби Радован Караџиќ, светот повеќе не се сомнева во напорите на Србија за фаќање на Младиќ. Вукчевиќ реагираше на изјавата на здружението „Мајките на Сребреница“, кои тврдат дека српските власти добро знаат каде се наоѓа Младиќ. (Бета, Блиц, Б92 - 24/02/10)
