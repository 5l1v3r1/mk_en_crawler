14/04/2009
ЧИСИНАУ, Молдавија -- Агентите на романските тајни служби и девет српски државјани ги поттикнаа насилните протести во Чисинау пред една недела, изјави молдавскиот претседател Владимир Воронон за шпанскиот весник Ел Паис. Во интервјуто објавено во понеделникот (13-ти април) тој тврди дека оние кои ги „диригирале“ протестите не биле заинтересирани за исходот од парламентарните избори на 5-ти април, туку сакале да го искористат моментот за да организираат „револуција“ два дена подоцна. „Имаме сé на видео-снимка, и можеме да ги идентификуваме лицата на сите луѓе кои ја нападнаа полицијата“, додаде тој. Илјадници луѓе протестираа поради исходот на изборите, на кои победи Комунистичката партија. Демонстрантите извршија упад во зградите на владата, вклучително и во парламентот. Две лица загинаа во судирите, а полицијата уапси 166 демонстанти. (Eл Паис, Медифакс, Зиаре, Хотњус, Бета, Танјуг, Б92 - 13/04/09)
