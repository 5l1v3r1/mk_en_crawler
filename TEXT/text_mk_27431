29/10/2010
БЕЛГРАД, Србија -- Владата драстично ја зголеми наградата за информации што ќе водат до апсење на воениот бегалец Ратко Младиќ, на 10 милиони евра, од претходниот еден милион евра, изјави во четвртокот (28-ми октомври) портпаролот на владата Миливоје Михајловиќ. Заменик-обвинителот за воени злосторства, Бруно Векариќ, рече дека овој потег ја покажува јасната политичка решеност на Србија да го предаде воениот командант на босанските Срби на Хашкиот трибунал, последна пречка во нејзината кандидатура за интеграција во ЕУ. 
Владата, исто така, ја зголеми четирикратно, на 1 милион евра, наградата за информации во врска со другиот бегалец што го бара Хаг, Горан Хаџиќ. (AП, АФП, Ројтерс, Радио Слободна Европа, Бета - 28/10/10)
