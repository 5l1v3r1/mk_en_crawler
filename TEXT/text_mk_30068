24/03/2011
ПРИШТИНА, Косово -- Шефот на Меѓународната цивилна канцеларија, Питер Фејт, ги охрабри косовските институции да продолжат со децентрализацијата и да почнат со спроведување на процесот во северниот дел од земјата, каде што живее претежно српско население. По состанокот од средата (23-ти март) на Меѓуминистерската група за децентрализација, Фејт инсистираше дека децентрализацијата треба да остане приоритет за власта низ цело Косово, со цел да се убедат граѓаните на северот дека тоа е позитивен процес. Владата планира да формира општина во северна Митровица до крајот на оваа година. Министерот за локална самоуправа, Слободан Петровиќ, рече дека децентрализацијата на северот бара конкретни планови. (Коха Диторе, Косова Сот, Зери - 23/03/11)
