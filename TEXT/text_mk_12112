14/03/2005
САРАЕВО, Босна и Херцеговина (БиХ) -- Меѓународниот судија на судот во БиХ, Стивен Свонсон, во петокот (11-ти март) потврди дека се покренати обвиненија против хрватскиот член на Претседателството на БиХ, Драган Човиќ, претседателот на Уставниот суд на БиХ, Мато Тадиќ, и против уште пет лица кои се товарат во врска со т.н. случај Љановичи. Свонсон рече дека седуммина се соочуваат со 12 точки од обвинението -- вклучувајќи проневера на пари, злоупотреба на функцијата, мито и затајување на даноци -- во врска со скандалот со локалната месна индустрија во 2000 година за неплаќање на данок од 6 милиони евра. Човиќ во тоа време беше министер за финансии во Федерацијата на БиХ. Во петокот Канцеларијата на високиот претставник повторно побара од него да поднесе оставка од Претседателството. (pincom.info, ХИНА - 12/03/05; РТРС - 11/03/05)
