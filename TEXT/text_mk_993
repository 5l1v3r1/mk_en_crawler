22/08/2007
Тринаесеттиот Сараевски филмски фестивал беше отворен на 17-ти август со проекцијата на филмот „Тешко е да се биде фин“, во режија на Срѓан Вулетиќ. На фестивалот ќе бидат прикажани 176 филмови од околу 30 земји, меѓу кои Босна и Херцеговина, Бугарија, Хрватска, Македонија, Србија и Tурција. 
*** 
Вториот меѓународен уметнички фестивал на графити „Балкан експрес“ се одржа во Сараевo помеѓу 16-ти и 19-ти август. Повеќе од 30 уметници од целиот свет учествуваа на настанот. 
 *** 
Единаесетгодишната Бугарка Tеодори Ганчева ја освои првата награда на меѓународниот музички фестивал Тинерити, што се одржа од 9-ти до 13-ти август во Костинести, Романија. Натпреварот привлече 35 млади уметници. 
*** 
Српски културен центар беше отворен во Романијa на 18-ти август. Романската влада одвои 150.000 евра за проектот, додека Србија учествуваше со уште 8.500 евра.
*** 
Делата на светски познатите карикатуристи ќе бидат изложени на 76-тиот Меѓународен саем во Измир, Tурција. Настанот ќе трае од 31-ви август до 9-ти септември. Ќе бидат изложени карикатурите од овогодинешниот меѓународен натпревар „Ајдин Доган“. 
*** 
Бугарскиот сумо борач Петар Стојанов беше шампион на овогодинешниот меѓународен турнир во Полска, во категоријата преку 115 килограми, објави Бугарската сумо федерација на 20-ти август.
 *** 
Ископувањата на населбата од Бронзеното време Политико-Труља, 25 километри југозападно од Никозија, продолжија ова лето во рамките на тековното археолошко истражување во Кипар. Ископувањата открија голем број докази од Бронзеното време (околу 2000 г.п.н.е). 
(Разни извори – 15/08/07-22/08/07) 
