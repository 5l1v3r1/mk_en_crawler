03/01/2005
БУКУРЕШТ, Романија -- Американскиот државен секретар Колин Пауел му честиташе на новиот романски министер за надворешни работи, Михаи Разван Унгуреану, во телефонски разговор минатата недела. Според извештаите во медиумите во Букурешт, Пауел ги потврдил позитивните изгледи за билатералните односи, како и стратешкото партнерство што постои помеѓу Романија и САД. 
Во другите вести, новиот закон со кој се воведуваат строги рестрикции на меѓународните посвојувања стапи на сила во саботата (1-ви јануари). Странците сега можат да посвојуваат романски деца само ако не се најде романско семејство за посвојување. Легислативата беше усвоена под притисок на ЕУ и уследи по мораториумот за меѓународните посвојувања, наметнат во 2001 година. (Ромпрес, Романиа либера - 03/01/05; Медиафакс - 02/01/05; AП - 01/01/05; AФП - 31/12/04)
