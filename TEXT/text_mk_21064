03/10/2007
СТРАЗБУР, Франција -- Српскиот премиер Воислав Коштуница повика на дипломатско решение за конечниот статус на Косово, во говорот од вторникот (2-ри октомври) пред Парламентарното собрание на Советот на Европа (ПАЦЕ). Тој предупреди дека унилатералното прогласување независност од страна на Приштина би можело да предизвика верижна реакција на сепаратизам насекаде. Премиерот ги спомена Романија, Словачка и Шпанија како некои од земјите што би можеле да се соочат со притисок од малцинствата.
Во меѓувреме, „протечените“ делови од извештајот подготвен од генералниот секретар на ОН, Бан Ки-Мун, посочи дека тој е загрижен дека „наизглед мирната“ ситуација во Косово е илузорна -- мирна на површина, но со потенцијал за насилство „претежно бидејќи косовските Албанци не се задоволни од тоа што процесот на статусот е блокиран“. (Данас, Политика, Блиц - 03/10/07; Б92, Бета, Танјуг, АП, Телеграфи, РФЕ, РТК, Балканвеб, Риа Новости - 02/10/07) 
