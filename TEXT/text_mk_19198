30/09/2007
КАБУЛ, Авганистан -- Македонскиот државјанин Ирфан Сулејмани и тројцата негови колеги од Меѓународниот комитет на Црвениот Крст, беа ослободени во саботата (29-ти септември), по три дена заложништво во Авганистан. Четворицата мажи беа во добра здравствена состојба и рекоа дека биле добро третирани од страна на киднаперите. Талибански командант изјави за АП дека ги наредил киднапирањата бидејќи сметал оти тие се шпиони, но одлучил да ги пушти откако било докажано дека тие се работници на Црвениот крст. Четворицата мажи беа во авганистанската покраина Вардак за да помогнат во ослободувањето на еден германски заложник. (АП, Макфакс, АФП, А1, Дневник - 29/09/07)
