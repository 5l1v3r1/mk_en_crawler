08/05/2007
AНКАРА, Турција -- Парламентот во понеделникот (7-ми мај) даде првично одобрување за уставниот амандман со кој ќе се овозможи гласачите да го бираат следниот претседател на директни избори. Владејачката Партија на правдата и развојот (АКП) го иницираше овој потег откако парламентот минатата недела не го избра нејзиниот кандидат, министерот за надворешни работи Абдула Ѓул. За таа цел, измената мора да биде одобрена со двотретинско мнозинство во парламентот од вкупно 550 членови, во вториот круг од гласањето, а потоа да биде одобрена и од актуелниот претседател Ахмет Неџдет Сезер. АКП вели дека претседателските избори би можеле да се одржат паралелно со предвремените општи избори во јули.
Во меѓувреме, во обраќањето до Комитетот за надворешни односи на Европскиот парламент во понеделникот, комесарот за проширување на ЕУ, Оли Рен, рече дека политичката ситуација во Турција е многу чувствителна. „Европа мора да покаже трпеливост и мудрост со Турција. Турција поминува низ тежок, но историски процес на трансформација“, рече тој. (Заман, Сабах - 08/05/07; Ројтерс, АП, веб-страница на ЕК - 07/05/07)
