20/01/2011
БЕРЛИН, Германија -- Министерот за внатрешни работи, Томас де Мезиер, во средата (19-ти јануари) рече дека неговата земја нема да ги принудува барателите на азил да се вратат во Грција и покрај правилото на ЕУ дека барателите на азил треба да се процесуираат во земјите од каде што мигрантите влегле во блокот. Мерката ќе важи една година и има за цел да им помогне на грчките власти да се справат со огромниот број баратели на азил. Според Германија, во текот на оваа година, грчките власти се очекува да постигнат значаен напредок во справувањето со проблемот. Слични чекори презедоа Шведска, Исланд, Велика Британија и Норвешка. (ДПА, Билд, Велт онлајн, Дојче Веле - 19/01/11)
