05/05/2006
ВАН, Турција -- Историскиот судски процес на двајца воени офицери и еден курдски информатор, започна во четвртокот (4-ти мај) во Ван. Набљудувачите велат дека судењето претставува голем тест за подготвеноста на земјата за исполнување на демократските стандарди на ЕУ. Обвинетите се товарат за експлозијата во една книжарница во ноември, со цел да се поттикнат немири кај курдското население во регионот. Локалниот обвинител беше неодамна отпуштен поради тврдењето дека зад заговорот стојат високи армиски офицери.
Во другите вести од четвртокот, Јост Лагендијк, копретседавачот на заедничката парламентарна комисија на ЕУ и Турција, ја изрази загриженоста на ЕУ во врска со реформскиот процес на Турција за време на седницата на комисијата и состанокот со министерот за надворешни работи, Абдула Ѓул. Лагендијк го потврди напредокот во некои области, но истакна дека продолжувањето на реформите е од суштинска важност. Тој, исто така, за новинарите изјави дека Европскиот парламент го осудил терористичкиот напад во средата во Хакири, во кој беше повредено 21 лице. (Скотсмен - 05/05/06; AП, Turkishpress.com, Агенција Анадолу - 04/05/06)
