30/09/2009
ПОДГОРИЦА, Црна Гора -- Заменик-претседателот на Европската комисија задолжен за правдата, слободата и безбедноста, Жак Баро, и црногорскиот премиер Мило Ѓукановиќ, во вторникот (29-ти септември) изразија очекување дека црногорските државјани ќе уживаат безвизен режим со членките на ЕУ, почнувајќи од јануари. Баро, кој допатува во Подгорица од Белград, на прес-конференцијата изјави дека мисијата на експерти на ЕУ ќе ја посети Црна Гора во средината на октомври, за да го процени напредокот на земјата во исполнувањето на неопходните критериуми. (РТЦГ, РТС - 29/09/09)
