15/11/2010
ПРИШТИНА, Косово -- Централната изборна комисија (ЦЕЦ) работи на потврдување на листите на лица со право на глас, пред предвремените избори на 12-ти декември, рече во неделата (14-ти ноември) шефот Валдете Дака. Околу 6.000 починати лица се отстранети од списоците и во тек е интензивна работа за ажурирање на листите што е можно поскоро, со оглед на кусиот период за подготовки. Тоа покрена прашања за тоа колку успешна може да е ЦЕЦ во исфрлањето на лицата што не можат да гласаат. Дака вели дека ова ќе бидат најстрого набљудувани избори одржани во земјата, бидејќи илјадници локални и меѓународни набљудувачи ќе се вклучат во процесот. (РТК, Експрес, Коха Диторе - 15/11/10; Клан Косова, Коха - 14/11/10)
