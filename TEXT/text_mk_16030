18/10/2006
ВАШИНГТОН, САД -- Светот има интерес да ја види Хрватска во НАТО и во ЕУ, рече во вторникот (17-ти октомври) американскиот претседател Џорџ Буш. По состанокот со хрватскиот премиер Иво Санадер, Буш вети дека ќе се заложи за прием на Загреб во НАТО на престојниот самит во Рига. „Ќе изнесам аргументи дека Хрватска треба да биде примена. Се чини дека 2008 година е разумен датум“, рече тој. Претседателот, исто така, й се заблагодари на Хрватска за нејзиното учество во меѓународните сили во Авганистан. 
Санадер, од своја страна, ја истакна важноста на трансатланската соработка. Во претходната изјава тој рече дека се надева оти другите неодложни меѓународни прашања нема да го одвлечат вниманието на меѓународната заедница од проблемите во Југоисточна Европа. (Вјесник, Вечерњи лист - 18/10/06; AП, Ројтерс, УПИ, ХРТ, ХИНA - 17/10/06)
