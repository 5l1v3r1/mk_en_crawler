01/05/2006
БЕЛГРАД, Србија и Црна Гора -- Крајниот рок на ЕУ за фаќање на Ратко Младиќ истече во неделата (30-ти април), а бегалецот сé уште се наоѓа на слобода. Унијата рече дека ќе ги прекине разговорите со Белград за Договорот за стабилизација и асоцијација, прв чекор кон членство, ако генералот не биде предаден на Хаг во текот на април. Следната рунда е закажана за 11-ти мај. Официјалната одлука на ЕУ ќе биде донесена по состанокот на комесарот за проширување на ЕУ, Оли Рен, со главниот обвинител на ОН, Карла дел Понте, в среда. 
Претходниот краен рок за крајот на март беше продолжен од страна на ЕУ откако српскиот премиер Воислав Коштуница вети дека предавањето на Младиќ е неизбежно. Сојузниот министер за човекови права, Расим Љајиќ, кој е и официјален претставник на Белград задолжен за соработката со судот на ОН, сега вели дека властите имаат и нови информации за Младиќ, но истите не се доволни за негово пронаоѓање. (AП, АФП, Ројтерс - 01/05/06, УПИ, АФП - 30/04/06)
