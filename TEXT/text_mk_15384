28/07/2006
РАЧА, Србија -- Српскиот премиер Воислав Коштуница и неговиот колега од Република Српска (РС) Милорад Додик во петокот (28-ми јули) се состанаа во пограничниот град Рача. На маргините од состанокот министрите за транспорт на Србија и ентитетот на БиХ потпишаа договор за изградба на нов мост на реката Сава. Коштуница, исто така, објави дека Србија планира да потпише нов договор за соработка со РС. 
Во другите вести, српскиот претседател Борис Тадиќ во четвртокот одби да ги потпише амандманите на законот за радиодифузија, враќајќи ги истите во парламентот. Неговите помошници велат дека измените на законот ја поткопуваат независноста на Државната агенција за радиодифузија и би можеле да го прекршат принципот на еднаквост во добивањето на лиценците. Мисијата на ОБСЕ, исто така, се противи на овој закон. (РТРС, ПБС, Танјуг - 28/07/06, Taнјуг - 27/07/06)
