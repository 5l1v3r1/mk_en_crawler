21/03/2011
АНКАРА, Турција/НИКОЗИЈА, Кипар -- Стотици активисти во Турција и Кипар излегоа на демонстрации во саботата (19-ти март) против плановите на Анкара за изградба на нуклеарни централи. На крајот од минатата недела, Турција објави дека останува цврсто на плановите за изградба на две нуклеарни централи во текот на следните 12 години -- една во близина на градот Синоп на брегот на Црното Море и втората во Акјују, на 25 километри оддалеченост од сеизмички расед. Демонстрантите во Истанбул и Мерсин маршираа со транспаренти на кои пишуваше „Не дозволувајте Акјуку да стане Фукушима“, мислејќи на критичната ситуација во јапонската нуклеарна централа по катастрофалниот земјотрес пред десет дена. Во Кипар околу 50 кипарски грци и турци протестираа носејќи маски и бели комбинезони.
Во петокот, Грција ја повика Турција да ги напушти своите планови за изградба на нуклеарни објекти. Претседателот Каролос Папуљас рече дека ЕУ треба да интервенира за да спречи „катастрофа на својот праг“. (Доган - 19/03/11; АНА-МПА, Етнос, Та Неа - 18/03/11)
