24/09/2010
Од Александар Кристи-Милер за Southeast European Times во Истанбул -- 24/09/10
Новите трендови во турското општество ставија крај на „вообичаените работи“ во политичкиот живот. Поурбанизираниот и пообразован електорат бара повеќе права, демократија и подобар живот.
Премиерот Реџеп Тајип Ердоган и неговата Партија на правдата и развојот успеаја да профитираат од овие измени и да го заземат политичкиот центар. Неодамнешниот референдум за уставните измени беше последниот успех за стратегијата на партијата на спојување на конзервативните вредности со економскиот либерализам, обновена мотивираност за членството во ЕУ, и крај на авторитаризмот кој периодично го поткопува граѓанското општество.
