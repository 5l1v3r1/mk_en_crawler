25/05/2011
AТИНА, Грција -- Опозициските партии во вторникот (24-ти мај) ја отфрлија новата даночна политика и приватизацијата најавени од владата во обид за надминување на должничката криза. Премиерот Јоргос Папандреу почна нов круг разговори со цел убедивање на партиските водачи околу неодложната потреба за овие мерки. Сепак неговите обиди беа остро критикувани од опозицијата. „Нема да се согласам со рецептот кој се покажа како неуспешен“, рече Антонис Самарас, водач на партијата Нова демократија. Под притисок на ЕУ и пазарите, владејачката партија ПАСОК објави дека ќе спроведе „вонредна“ приватизација и ќе воведе нова даночна политика, во надеж дека ќе собере уште 1,6 милијарди евра оваа година. (Етнос, Елефтеротипија - 25/05/11; Meгa TВ - 24/05/11)
