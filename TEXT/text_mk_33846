19/11/2003
АТИНА, Грција -- На почетокот од својата тридневна посета на Грција, во вторникот (18-ти ноември), хрватскиот претседател Стипе Месиќ ги повика српските бегалци да се вратат дома. За време на прес-конференцијата со неговиот грчки колега, Костис Стефанопулос, Месиќ рече дека Хрватска е безбедна земја, во која владее законот и дека Владата е посветена на прашаoето за враќаoе на имотот кој некогаш го поседувале денешните бегалци. Од своја страна, Стефанопулос ја изрази цврстата поддршка од страна на Грција за аспирациите на Хрватска да стане дел од ЕУ и од НАТО.
Во другите вести, неколку илјади лица се собраа во Вуковар, Хрватска, за да ја одбележат 12 годишнина од заземаoето на градот од страна на српските сили. За време на тримесечната опсада беа убиени околу 1.600 лица. (AФП, АНA, MПA, Maкфакс - 18/11/03)
