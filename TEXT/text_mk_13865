19/10/2005
ВАШИНГТОН, САД -- Државниот секретар, Кондолиза Рајс, го пофали придонесот на Бугарија во стабилизацијата на Ирак за време на состанокот во вторникот (18-ти октомври) со бугарскиот колега во посета на земјата, Ивајло Калфин. Калфин, од своја страна, рече дека Рајс ја разбира одлуката на Софија за повлекување на своите војници од Ирак по референдумот за уставот во земјата. Таа го увери оти Вашингтон ќе ја обезбеди сета неопходна логистика и поддршка. 
Калфин е дел од делегацијата што го придружува претседателот Георги Парванов на неговата четиридневна посета на САД. Турнејата завршува в среда, со посетата на Бостон. 
Во другите вести, со заедничка операција помеѓу франциската и бугарската полиција беше пресечен криминален синџир кој, наводно, вршел трговија со бугарски бебиња за парови во Франција. Властите велат дека пет бебиња се испратени во Париз и во други градови. Неколку парови се уапсени. (веб-страница на бугарската влада, Медиапул, АФП, БНТ - 18/10/05)
