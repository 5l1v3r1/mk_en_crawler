18/04/2007
БРИСЕЛ, Белгија -- Европската комисија (ЕК) очекува поголеми конкретни резултати од Бугарија во борбата против организираниот криминал и корупцијата на високо ниво, й беше речено на новата бугарска министерка за европски прашања, Гергана Гранчарова, за време на нејзината прва официјална посета на Брисел во вторникот (17-ти април). Таа се состана со претставниците на Европскиот парламент, комесарот за правда на ЕК Франко Фратини и бугарскиот комесар во ЕУ, Меглена Кунева, која е задолжена за заштита на потрошувачите.
Во другите вести од вторникот, Бугарија ги објави плановите за одржување на национален попис во 2011 година, како дел од еден поширока пресметка на бројот на жителите на ЕУ. Според последниот попис од 2001 година, има вкупно 7,9 милиони Бугари. (Монитор, Сега - 18/04/07)
