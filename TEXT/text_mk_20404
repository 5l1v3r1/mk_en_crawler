12/09/2007
БУКУРЕШТ, Романија -- Нема поврзаност помеѓу телефонското јавување до романски телефонски број од страна на еден од киднаперите од 11-ти септември и нападите на Светскиот трговски центар и Пентагон, рече портпаролот на Романската разузнавачка служба во вторникот (11-ти септември), на шестата годишнина од нападите. Тој одговараше на извештајот во францускиот весник „Либерасион“ во кој беше цитиран таен извештај на ФБИ со детали од движењата на терористите од 11-ти септември. Терористичкиот водач Мохамед Ата, наводно, се јавил во Романија непосредно пред нападите. Портпаролот рече дека разузнавачката служба ја разјасни работата и не гледа причина за понаташна акција.
Во меѓувреме, РФИ Романија во средата објави дека бројот што Ата наводно го бирал пред нападите, всушност, не бил романски, туку му припаѓал на Рамзи Бин ал Шиб, близок соработник на Ата, во Франкфурт, кој имал сличен повикувачки број. (Ксинхуa, Nine o'clock, РФИ Романија, Евениментул зилеи, Hotnews.ro - 12/09/07; Либерасион, Медиафакс - 11/09/07)
