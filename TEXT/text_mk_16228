13/08/2006
САРАЕВО, Босна и Херцеговина (БиХ) -- Експертите за судска медицина ја открија најголемата масовна гробница во БиХ досега. Гробницата беше откриена во Јаз, во близина на селото Каменица, во источниот дел од земјата. Досега се откопани 133 целосни скелети и повеќе од 900 делови од телото од жртвите на масакрот во Сребреница и властите велат дека оваа бројка најверојатно ќе се зголеми. Тим од десет члена, меѓу кои и експерти за судска медицина од Канада и Србија, работат на местото.
Според Мират Хуртиќ од Меѓународната комисија за исчезнати лица, поголем дел од остатоците бил оштетен поради тоа што телата биле отстранети со булдожери од местото маде што најпрво биле закопани, а биле пренесени во Каменица во обид да се скријат доказите за злосторството. (Ројтерс - 11/08/06)
