03/02/2011
ТИРАНА, Албанија -- Високи функционери во средата (2-ри февруари) одбија да сведочат пред парламентарната комисија што ги испитува смртоносните опозициски протести на 21-ви јануари. Комисијата, формирана веднаш откако во насилството загинаа три лица, ја сочинуваат само пратеници од владејачкото мнозинство. Кабинетот на претседателот Бамир Топи го отфрли учеството велејќи дека претседателот не смее да сведочи пред парламентарни комисии, судови или обвинителството. 
Државната обвинителка Ина Рама одби да сведочи, велејќи дека „законот забранува давање детали за прашањата кои се предмет на истрага“. Шефот на Државната разузнавачка служба, Бахри Шаќири, исто така, не сведочеше поради „технички причини“. 
Во вторникот премиерот Сали Бериша и министерот за внатрешни работи, Љуљзим Баша, сведочеа дека опозицијата се обидувала да изврши државен удар. (Шекули, Балкан веб, Ора њус, Телеграфи - 02/02/11)
