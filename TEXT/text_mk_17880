18/05/2007
ПОДГОРИЦА, Црна Гора -- Парламентот во четвртокот (17-ти мај) го усвои законот за државните празници, прогласувајќи го 21-ви мај за Ден на независноста -- денот кога се одржа референдумот за независност. Денот на државноста ќе се одбележува на 13-ти јули. Законот предвидува работниците да добиваат слободен ден за секој од овие празници, како и за Нова Година и Први мај -- Денот на трудот. 
Во другите вести од четвртокот, македонскиот министер за труд и социјална политика, Љупчо Мешков, ја започна дводневната посета на Црна Гора. Тој се состана со министерот за здравство и социјална политика, Миодраг Радуновиќ, на разговори околу сезонските договори за вработување што двете земји ќе ги потпишат наскоро. (Mина, Макфакс - 17/05/07) 
