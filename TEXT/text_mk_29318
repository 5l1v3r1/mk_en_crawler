04/11/2010
БУКУРЕШТ, Романија -- Уставниот суд во средата (3-ти ноември) одлучи дека постои правен конфликт меѓу владата и парламентот во врска со усвојувањето на законот за образование, и поради тоа, парламентот треба да расправа и да го усвои законот. Одлуката уследи откако премиерот Емил Боц инсистираше минатата недела на отпочнување процедура за одговорност, која ќе й овозможи на владата да го усвои законот за образование без парламентарна расправа или гласање. Ова, и покрај фактот што истиот веќе беше во Сенатот на разгледување. Ваквото маневрирање го поттикна Мирчеа Џоана, член на опозициската Социјалдемократска партија и претседател на Сенатот, истиот да го оспори пред Уставниот суд. Опозицијата, исто така, поднесе иницијатива за недоверба на владата во врска со ова прашање. (Aдеварул, Евениментул зилеи, Романија либера, Котидианул, Гандул - 03/11/10)
