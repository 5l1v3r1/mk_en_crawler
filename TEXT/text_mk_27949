23/04/2010
ПРИШТИНА, Косово -- Генералниот секретар на ОН, Бан Ки-Мун, изрази загриженост во врска со можните тензии во северно Косово ако приштинските власти не успеат да ја спроведат својата стратегија на транспарентен начин, во дијалог со локалните заедници и другите релевантни засегнати страни. Во извештајот од четвртокот (22-ри април) Бан истакнува дека претставниците на УНМИК не биле консултирани ниту при изготвувањето, ниту при спроведувањето на стратегијата. Приштина се обидува да ја зацврсти својата контрола над северно Косово, и покрај паралелните структури поддржани од Белград во северниот дел со претежно српско население. (Косова Сот, Зери, Коха Диторе - 23/04/10; РТК, Кохавижн - 22/04/10))
