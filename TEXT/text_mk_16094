17/10/2006
ТИРАНА, Албанија -- И покрај одбивањето на претседателот Алфред Мојсиу да го смени државниот обвинител Теодори Солаку, владејачката Демократска партија (ДП) не се откажува. По состанокот во понеделникот (16-ти октомври) со парламентарната група на ДП, премиерот Сали Бериша рече дека неговата партија е решена да најде друг законски начин за смена на Солаку, кого ДП го обвинува за врски со организираниот криминал. На прес-конференцијата во понеделникот Солаку ја пофали одлуката на Мојсиу да не го потпишува декретот за негова смена. Тој повторно ги негираше сите обвинувања и го предизвика Бериша да поднесе докази за какви било кривични дела. (Aлбански вести - 17/10/06)
