31/08/2005
ЛОНДОН, Велика Британија -- Министрите за надворешни работи на ЕУ треба да се состанат в четврток (1-ви септември) во Велс на неформален состанок кој се очекува да се фокусира на започнувањето на разговорите за пристапување со Хрватска и Турција. Оли Рен, комесарот за проширување на ЕУ ги повика министрите да го расчистат патот за започнување на преговорите со Анкара на 3-ти октомври. Во одделна изјава претседателот на Европската комисија, Жозе Мануел Баросо, истакна дека ниту една земја-членка не побарала одложување на разговорите.
Во вторникот, хрватската министерка за надворешни работи, Колинда Грабар-Китаровиќ, пред Комисијата за надворешни работи на Европскиот парламент рече дека нејзината земја целосно соработува со Трибуналот на ОН за воени злосторства. Преговорите за пристапување со ЕУ, првично закажани за март, беа одложени поради непредавањето од страна на Загреб на главниот обвинет за воени злосторства, Анте Готовина. (ФT - 31/08/05, ДПА, Еурполитикс, TurkishPress.com, Gazeta Wyborcza, ЕУ Обсервер, ХИНА, ЕУ Политикс - 30/08/05)
