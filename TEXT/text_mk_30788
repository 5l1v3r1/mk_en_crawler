11/01/2011
САРАЕВО, Босна и Херцеговина (БиХ) -- Главните српски партии, Сојузот на независните социјалдемократи и Српската демократска партија, двете главни хрватски партии, ХДЗ БиХ и ХДЗ 1990, како и Бошњачкиот сојуз за подобра иднина, се состанаа во понеделникот (10-ти јануари) во Сараево, во врска со формирањето можна коалиција за нова влада на државно ниво. Главните бошњачки партии, Социјалдемократската партија, Партијата за демократска акција и Партијата за БиХ, одбија да присуствуваат на состанокот. Иако истиот не доведе до конкретен договор, петте партии што учествуваа рекоа дека нови влади мора да се формираат на сите нивоа на БиХ без одложување и се согласија да разговараат повторно наскоро. Заедно, петте имаат 21 од 42 места во државниот парламент. (РТРС, Срна, БХРТ, Независне новине - 10/01/11)
