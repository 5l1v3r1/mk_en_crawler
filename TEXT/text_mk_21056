03/02/2008
ХАГ, Холандија -- Обвинителите во Трибуналот на ОН во Хаг за воени злосторства во петокот (1-ви февруари) поднесоа жалба на 33-годишната затворска казна што му беше изречена на поранешниот генерал на босанските Срби, Драгомир Милошевиќ, во декември. Милошевиќ беше обвинет за воени злосторства и злосторства против човештвото за издавање наредба за 44-месечната опсада на Сараево, која резултираше со повеќе од 10.000 мртви за време на конфликтот во периодот 1992-1995 година. Но, обвинителите велат дека пресудата е „несоодветна и не ја одразува соодветно вината на Милошевиќ“. Обвинителите бараат доживотна затворска казна за Милошевиќ, иста онаква каква што доби неговиот претходник Станислав Гали, како командант на силите на босанските Срби кои го опколија Сараево. (Ројтерс, Б92, РТРС, ПБС - 01/02/08)
