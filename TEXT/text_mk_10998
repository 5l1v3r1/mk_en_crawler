28/04/2005
СОФИЈА, Бугарија -- За време на посетата во средата (27-ми април) на Софија германскиот министер за надворешни работи Јошка Фишер рече дека неговата земја ќе ја ратификува спогодбата за пристапување на Бугарија во ЕУ, додавајќи дека Бугарија не треба да се грижи за спогодбата. Во врска со тврдењата на германските опозициски партии дека проширувањето ќе доведе до тоа земјите од Западна Европа да бидат преплавени од евтина работна сила, тој ја увери Бугарија дека владејачката коалиција ја поддржува ратификацијата и дека приговорите на опозицијата нема да влијаат на процесот на одобрување. Земјите од ЕУ можат да го искористат транзицискиот период, за време на кој приливот на работници од новите земји-членки ќе биде ограничен, истакна Фишер. (БТВ, Сега, Стандард - 28/04/05) 
