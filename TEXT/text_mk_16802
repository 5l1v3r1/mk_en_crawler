07/11/2006
БРИСЕЛ, Белгија -- Комесарот за проширување на ЕУ, Оли Рен, во понеделникот (6-ти ноември) го поздрави сигналот од турскиот премиер Реџеп Тајип Ердоган дека неговата влада е подготвена да го измени контроверзниот член 301 од кривичниот законик, кој доведе до судење на неколку новинари и писатели за навреда на турската припадност. Рен изјави дека верува оти добрите намери ќе резултираат со конкретни дејства. 
Сепак, ќор-сокакот во врска со отворањето на поморскиот и воздушниот сообраќај на Турција за сообраќајот на кипарските Грци и понатаму претставува проблем. Во интервјуто објавено во понеделникот во Суедојче цајтунг, германскиот канцелар Ангела Меркел рече дека Турција ризикува криза во преговорите за пристап ако едноставно не го следи проширениот царински протокол кој го вклучува и Кипар. Во среда, Европската комисија треба да издаде нов извештај со проценка за напредокот на Турција. (Заман - 06/11/06)
