23/04/2010
АНКАРА, Турција -- Премиерот Реџеп Тајип Ердоган во четвртокот (22-ри април) рече дека е посветен на спроведувањето на двата мировни протоколи со цел нормализирање на врските на Анкара со Ерменија. „Многупати претходно кажавме дека сме лојални на протоколите, нивната суштина и дух, како и на нивното спроведување“, рече Ердоган. Претходно истиот ден парламентарното мнозинство на Ерменија објави дека ќе го замрзне ратификувањето на договорите додека Анкара не се согласи да преговара „без предуслови и во разумна временска рамка“. Двата протоколи за воспоставување дипломатски врски и повторно отворање на границата меѓу двете земји беа потпишани во октомври. Сепак, ратификацијата во двата парламенти се одолговлече поради т.н. прашање на ерменскиот „геноцид“ и турската поддршка за Азербејџан во нејзиниот спор со Ерменија околу регионот на Нагорно-Карабах. (АФП, Ворлд булетин, Хуријет - 22/04/10)
