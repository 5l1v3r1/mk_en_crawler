22/10/2010
Водечкиот словенечки малопродажен синџир планира да инвестира 80 милиони евра во своето работење во Бугарија до 2012 година, објавија локалните медиуми во средата (20-ти октомври). Претпријатието планира да отпочне со развивање на својот синџир Рода во земјата оваа година -- отворајќи три продавници по цена од 10 милиони евра. Синџирот, кој се вклучи во бугарскиот пазар минатата година, има за цел да постигне 3 отсто удел на малопродажниот пазар на претпријатието до крајот на 2012 година.
*** 
Извршниот одбор на ММФ на 15-ти октомври ги одобри вториот и третиот преглед од стенд-бај аражманите од 1,2 милијарди евра со Босна и Херцеговинa, и одобри доделување на 132,8 милиони евра финансиски средства. Вкупното доделување средства во рамките на програмата со тоа достигна 379,4 милиони евра.
*** 
Европската инвестициска банка (ЕИБ) ќе инвестира околу 500 милиони евра во Хрватскa оваа година, рече Филипе Мајстад, претседател на институцијата, за време на предавањето во Загреб на 15-ти октомври. ЕИБ ќе инвестира посебно во железничкиот сектор и ќе ги поддржи малите и средните претпријатија. Мајстад рече дека ЕИБ ќе й помогне на Хрватска да ги подготви проектите за искористување на средствата на ЕУ кои ќе станат расположливи по пристапувањето во блокот.
*** 
 Србијa во средата (20-ти октомври) распиша тендер за продажба на 51 отсто од Телеком Србија, во согласност со неодамнешната одлука на владата. Прелиминарните понуди ќе бидат прифатени до 26-ти ноември. Министерот за економија, Млаѓан Динкиќ, рече дека продажбата се очекува да донесе најмалку 1,4 милијарди евра. Државата има 80 отсто од акциите на Телеком Србија, додека грчкиот OTE ги има останатите 20 отсто. 
*** 
 Aлбанскиот надворешен долг беше 3,3 милијарди евра на крајот од 2009 година, објави Банката на Албанија во извештајот од понеделникот (18-ти октомври). Околу 50 отсто беа акумулирани од владата, додека остатокот беше позајмен од приватниот сектор. Долгот сочинува 38,2 отсто од БДП на земјата. 
*** 
 Косовo го има најмладото население и најсиромашната екононија во Европа, покажа извештајот на Косовар стабилити инцијатива (ИКС) објавен во средата (20-ти октомври). Секој четврти Косовар е на возраст меѓу 15 и 24 години, додека 73 отсто од населението е невработено, според експертската група. Образованието, оспособувањето и вработувањето на младите остануваат главни предизвици за Косово во неговиот процес на европска интеграција, се вели во извештајот.
*** 
 Грчкиот заменик-министер за надворешни работи, Спирос Кувелис, во средата (20-ти октомври) рече дека Катар се откажал од плановите за инвестирање 3,5 милијарди евра во енергетски центар во Грција. Катар Петролеум и Катар инвестмент ауторити, не успеаја да се согласат со своите грчки партнери за остварливоста на проектот, рече Кувелис. 
 (Разни извори -- 15/10/10-22/10/10)  
