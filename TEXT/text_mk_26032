18/08/2009
AНКАРА, Турција -- Четворица војници загинаа, а тројца други беа повредени во понеделникот (17-ти август), при експлозија на граната за време на обука во источната провинција Елазиг, објавија безбедносните власти. Направата експлодирала во рацете на еден од војниците, кој бил на патрола во регионот Каракочан.
Друга експлозија уби еден работник, а повреди 28 други, во понеделникот, во фабрика за огномет во северозападна Турција, во близина на градот Хендек, во провинцијата Сакарја. (Ројтерс, НТВ, СНН Турк, АФП - 17/08/09)
