22/06/2010
ВИЕНА, Австријa -- Во говор од понеделникот (21-ви јуни) пред Постојаниот совет на ОБСЕ во Виена, српскиот министер за надворешни работи, Вук Јеремиќ, рече дека очекува откако Меѓународниот суд на правдата го даде своето мислење за законитоста на косовската независност, Генералното собрание на ОН да ги повика сите страни да најдат договор за отворените прашања преку консензус и дијалог. Тој, исто така, потврди дека Србија никогаш нема да ја признае независноста на Приштина. Јеремиќ оцени дека регионалната соработка е добра. „Клучните билатерални односи во нашиот дел од светот почнаа видливо да се подобруваат“, рече тој. (Taнјуг, РТС - 21/06/10)
