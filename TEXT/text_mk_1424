17/08/2009
Дваесет и правата меѓународна Олимпијада по информатика, која се одржа во Пловдив, Бугаријa, заврши во саботата (15-ти август). Еднонеделниот натпревар привлече учесници од рекордни 85 земји. Секоја земја беше претставена од тим од четворица студенти. 
*** 
Околу 99 отсто од турските родители сметаат дека компјутерите се многу важни за развојот на нивните деца и шансите за нивната идна кариера, според неодамнешното истражување за Инел на Редшифт рисрч. Според студијата, фокусот на вниманието меѓу турските родители се свртува од обезбедување знаење на странски јазици на нивните деца кон стекнување солидни компјутерски вештини.
 *** 
 Белград стана прв град во Европа кој има целосна резервна база на податоци на Википедиа и Викимедиа, објави на 12-ти август директорот на медиумска документација Ебарт, Велимир Кургус Казимир. Тој додаде дека базата на податоци на Википедиа ќе собере скоро 7 тетрабита информации. 
*** 
Повеќе од 500 студенти од целиот свет се собраа во Сплит, Хрватскa, на 10-ти август, за да учествуваат на 24-тата Меѓународна конференција на студенти по физика. Форумот завршува во вторник (18-ти август). Добитникот на Нобелова награда Клаус вон Клицинг ќе одржи лекција за иднината на нанотехнологиите. 
 *** 
Тим турски лекари изведе прва операција на катаракт во Танзанија со помош на факосонда, ултразвучна рачна направа која се користи во модерната хирургија на катаракт. Лекарите отпатуваа во Танзанија како дел од Егејското здравствено здружение, кое обезбедува медицински услуги за локалното население. 
 *** 
 Tурските aрхеолози открија еврејски храм скриен во мала зграда во античкиот град Анрдиаке на турскиот јужен брег. Храмот датира од 3-тиот век п.н.е. и е прва структура со еврејска тематика пронајден досега во Ликијскиот регион.
 (Разни извори – 10/08/09-17/08/09)  
