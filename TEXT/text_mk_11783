19/06/2005
СОФИЈА, Бугарија -- Триесетидеветтото национално Собрание беше формално распуштено во петокот (17-ти јуни) пред парламентарните избори на 25-ти јуни. Претседателот на Парламентот во заминување, Борислав Великов, рече дека за време на неговиот мандат законодавниот дом усвоил вкупно 631 мерка и спровел законски обврски поврзани со кандидатурите на земјата за членство во ЕУ и во НАТО.
Во другите вести, новиот граничен премин помеѓу Бугарија и Турција беше официјално отворен во неделата во Лесово-Хамзабејли. Бугарскиот премиер Симеон Саксобурготски и неговиот турски колега Реџеп Тајип Ердоган беа присутни на церемонијата. Во петокот бугарската влада објави дека планирала отворање на 15 нови гранични премини со соседните земји до 2015 година. Иницијативата претставува дел од националната програма за долгорочна модернизација на граничната инфраструктура. (БНР - 19/06/05; веб-страница на бугарската влада, Медиапул, БНТ - 17/06/05)
