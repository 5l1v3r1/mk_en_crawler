14/10/2009
ХАГ, Холандија -- Апелациската комисија на Трибуналот на ОН за воени злосторства во вторникот (13-ти октомври) објави дека почетокот на судењето на поранешниот водач на босанските Срби Радован Караџиќ закажан за 21-ви октомври, е одложен. Но, сé уште не е познато на колку долго. Караџиќ (64) го поднесе своето барање за одложување на крајот од минатиот месец, инсистирајќи на тоа дека му е потребно повеќе време да ја подготви својата одбрана. Иако комисијата се согласи со тоа, таа го отфрли неговото барање за отфрлање на обвиненијата за воени злосторства против него. Судиите, наместо тоа, ја поддржаа пресудата од јули судењето да продолжи и покрај барањето на Караџиќ за негов имунитет. Тој е обвинет по 11 точки од обвинението за воени злосторства и злосторства против човештвото, во врска со неговата наводна улога во масакрот во Сребреница во 1995 година, во кој беа убиени 8.000 мажи и момчиња. По повеќе од десет години во бегство, тој беше уапсен минатата година. (ББС, Ројтерс, АФП - 13/10/09)
