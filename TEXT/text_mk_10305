25/10/2004
СКОПЈЕ, Македонија -- ОБСЕ/Канцеларијата за демократски институции и човекови права (ОДИХР) ќе распореди набљудувачи во источните делови на Македонија за референдумот на 7-ми ноември во врска со децентрализацијата, како што изјави шефот на набљудувачката мисија на ОБСЕ/ОДИХР, амбасадорот Фридрих Бауер. Во интервјуто објавено во саботата (23-ти октомври) Бауер рече дека очекува гласањето да помине мирно. Одбивајќи да шпекулира во врска со исходот на референдумот, австрискиот дипломат истакна дека правото за одржување референдум е уставно загарантирано. 
Во другите вести, македонската министерка за надворешни работи, Илинка Митрева, во понеделникот замина во дводневна посета на Брисел, каде што се очекува да оствари разговори со генералниот секретар на НАТО, Јап де Хоп Шефер, и со шефот за безбедност на ЕУ, Хавиер Солана. Разговорите ќе се фокусираат на напредокот на Македонија во подготовките за членство во НАТО и интеграцијата во ЕУ. (Утрински весник, А1 ТВ, Риалити Маседониа - 23/10/04) 
