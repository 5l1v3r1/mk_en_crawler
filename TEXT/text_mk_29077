08/09/2010
AНКАРА, Турција -- Безбедносните сили убија деветмина членови на терористичката Курдистанска работничка партија (ПКК) за време на судирот во југоисточната провинција Хакари, во близина на границата со Иран и Ирак, во вторникот (7-ми септември), објавија безбедносните сили. Еден војник беше ранет. Според локалните медиуми, ПКК започнала ракетен напад врз воена стражарница, провоцирајќи борби, и покрај едностраниот прекин на огнот на ПКК кој завршува на 20-ти септември.
Во другите вести од вторникот, полицијата во градот Адана заплени 20 килограми пластичен експлозив и уапси две лица. Властите се сомневаат дека ПКК планирала да го употреби експлозивот за напади, пред референдумот в недела за уставните амандмани. 
Во меѓувреме, во понеделникот, еден војник загина во источната провинција Тунчели за време на судирите со осомничените терористи од Маоистичката комунистичка партија. Властите првично ја обвинија ПКК за инцидентот. Милитантите нападнаа трансформатор на локална хидроцентрала, подметнувајќи пожар. (Заман - 08/09/10; AФП, Ксинхуа, Прес ТВ, Доган, Ројтерс, новинска агенција Анадолу, ДПА, Хуријет, АП, Тркиш прес, УПИ - 07/09/10) 
