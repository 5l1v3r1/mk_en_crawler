03/07/2007
AНКАРА, Турција -- Околу 10.000 лица се собраа во турскиот град Сивас во понеделникот (2-ри јули) во сеќавање на 37 секуларистички интелектуалци кои беа убиени од исламските екстремисти во 1993 година. Поети, пејачи, танчери и новинари загинаа на 2-ри јули 1993 година кога нивниот хотел беше запален. Тие се собраа во чест на споменот на поетот од 16-тиот век обесен поради спротивставувањето на верското угнетување.
Во другите вести, Светската банка објави дека доделила заем од 500 милиони американски долари за промовирање на економскиот раст и намалување на невработеноста во Турција. Парите ќе бидат искористени во рамките на специјалната програма за подобрување на инвестиционата клима, борбата против сивата економија, како и за помош на земјата да ги задржи високите стапки на развој. (Блумберг - 03//07/07; AП, АФП -- 02/07/07)
