01/05/2006
БАЊА ЛУКА, Босна и Херцеговина (БиХ) -- Премиерот на Република Српска (РС) Милорад Додик во петокот (28-ми април) рече дека владата на РС покренала кривично обвинение за злоупотреба на функцијата против претседателот на Управниот одбор на босанската Управа за индиректно оданочување (ИТА), Џоли Диксон, и шефот на ИТА, Кемал Чаушевиќ. РС тврди дека нејзиниот буџет претрпел загуби поради распределбата на приходите од индиректните даноци помеѓу ентитетите во 2005 и 2006 година и дека Диксон донел унилатерални решенија без согласност на сите членови на одборот, додека Чаушевиќ ги спровел овие одлуки. 
Подоцна во петокот, Диксон рече дека обвиненијата се апсурдни. Тој истакна дека откако ја презел претседателската функција во одборот на ИТА, јавните приходи во БиХ се зголемиле за 6,5 отсто и 14 отсто за период од една година во 2004 и 2005 година и дека сите партии во БиХ, вклучувајќи ја и РС, имале корист од зголемените добивки. (Независне новине - 29/04/06; Фена - 28/04/06)
