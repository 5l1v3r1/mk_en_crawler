28/12/2004
СОФИЈА, Бугарија -- Премиерот Симеон Саксобурготски, албанскиот премиер Фатос Нано и македонскиот премиер Владо Бучковски се состанаа во вторникот (28-ми декември) во Софија со цел да потпишат политичка декларација за поддршка на регионалниот проект за нафтоводот. Меморандум на разбирање беше потпишан и од страна на надлежните министерства и американската корпорација АМБО, која го спроведува проектот вреден 1,2 милијарди американски долари. Нафтоводот ќе го поврзува Бургас во Бугарија со Валона во Албанија, и се очекува да пренесува 35 милиони тони сурова нафта годишно. Бугарија гледа на проектот на АМБО како на алтернатива за една друга голема енергетска иницијатива со Грција и Русија - нафтоводот Бургас-Александрополис, која постојано се одложува поради тоа што Москва не го потпишува трилатералниот договор. (Дневник, бТВ, Труд, Макфакс -28/12/04)
