27/04/2010
TИРАНА, Албанија -- Советот на Европа (СоЕ) во понеделникот (26-ти април) изрази загриженост поради тековната политичка криза во Албанија, и покрај повременото враќање на опозициските пратеници во парламентот. Во изјавата Бирото на СоЕ инсистираше на повторно воспоставување на дијалогот во парламентот и побара да нема одложувања во спроведувањето на реформите поврзани со ЕУ. Опозициската Социјалистичка партија планира протести в петок во Тирана „откривајќи ја вистината за општите избори во 2009 година“, за кои таа инсистира дека биле фалсификувани. Владејачката Демократска партија планира да одржи парада в сабота, за да ги прослави, како што ги опишува, резултатите на владата. (Старт, Коха Јоне, Топ ченал, Алсат - 26/04/10)
