17/01/2005
БЕЛГРАД, Србија и Црна Гора -- Амбасадорот на ОБСЕ во Србија и Црна Гора, Маурицио Масари, побара од српските власти да го решат проблемот на несоработката со Трибуналот на ОН за воени злосторства, предупредувајќи дека тоа прашање повеќе не може да се одложува. Неговата изјава во саботата (15-ти јануари) уследи по соопштението дека Вашингтон ќе примени нови санкции против Белград, поради неговата несоработка со Трибуналот. 
Во другите вести, главниот српски обвинител за воени злосторства, Владимир Вукчевиќ, во неделата објави дека неговата канцеларија планира оваа година да започне специјална истрага во врска со злосторствата извршени во Косово. Истрагата би била поврзана со масовните гробници откриени во Батајница, Перучац и Петрово Село. Во овие гробници беа откриени скоро 900 тела. (Данас, Политика - 17/01/05; Taнјуг - 16/01/05; Бета - 15/01/05) 
