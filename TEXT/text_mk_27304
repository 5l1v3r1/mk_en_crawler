01/03/2010
AНКАРА, Турција -- Поради зголемените тензии меѓу владата и Генералштабот на војската во врска со апсењето на високи генерали во пензија и активни офицери минатата недела, владата ги враќа уставните реформи на врвот од својата политичка агенда. Говорејќи на 19-тиот состанок на Групата за следење на реформите во неделата (28-ми февруари), премиерот Реџеп Тајип Ердоган рече дека владата наскоро ќе воведе пакет уставни реформи во парламентот, при што дополнителните амандмани ќе бидат поднесени до крајот на март. Тој додаде дека предлогот нема да биде целосна измена, туку ќе измени само некои членови, особено оние кои забрануваат одредени политички партии. Уставот беше изготвен за време на воениот режим кој дојде на власт по државниот удар во 1980 година. Истиот й дава на војската моќ да влијае на избраните влади. (Ватан, Заман, Хуријет, Радикал, Милијет, Сабах - 01/03/10; AФП - 28/02/10)
