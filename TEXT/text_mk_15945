19/10/2006
САРАЕВО, Босна и Херцеговина (БиХ) -- Централната изборна комисија (ЦИК) во средата (18-ти октомври) објави нови резултати од општите избори на 1-ви октомври, кои -- ако не бидат оспорени од кандидатите -- ќе се сметаа за финални. ЦИК потврди дека трипартитното претседателство ќе го сочинуваат Харис Силајџиќ од Партијата за БиХ (СБиХ), како бошњачки член, Жељко Комшиќ од Социјалдемократската партија (СДП) како хрватски член и Небојша Радмановиќ од Сојузот на независните социјал демократи (СНСД) како српски член. Бошњачката партија за демократска акција (СДА), СБиХ, СДП и СНСД доминираат во Претставничкиот дом на парламентот на БиХ. СДА и СБиХ, исто така, контролираат повеќе од половина од местата во Федерацијата на Претставничкиот дом на БиХ, додека СНСД има едно место помалку од апсолутно мнозинство во собранието на Република Српска. 
Во другите вести од средата, комисијата што ги испитува државјанствата доделени на странци во периодот 1996-2002 година, досега одлучи да поништи 156 случаи. Комисијата започна со проверката на специфичните случаи во февруари. Оние на кои им е одземено државјанството ќе бидат депортирани, според министерот за безбедност на БиХ, Бариша Чолак. (Дневни аваз, Независне новинe - 19/10/06; Pincom.info, РТРС, НТВ Хајат - 18/10/06)
