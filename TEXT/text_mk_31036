08/03/2011
ВИЕНА, Австрија -- Жељко Комшиќ, членот на претседателството на Босна и Херцеговина (БиХ), и Свен Алкалај, министерот за надворешни работи на земјата, во понеделникот (7-ми март) го посетија генералот на босанската армија, Јован Дивјак. Тој се наоѓа во притвор во Корнебург, откако минатата недела беше притворен на аеродром во Виена, врз основа на потерницата што ја издаде Србија. По него се трагаше во врска со нападот од мај 1992 година во Сараево врз конвој на Југословенската народна армија, при кој загинаа повеќе од 40 војници. Комшиќ ќе се состане со австрискиот претседател Хајнц Фишер во вторник. (Независне новине, Радио Слободна Европа - 07/03/11)
