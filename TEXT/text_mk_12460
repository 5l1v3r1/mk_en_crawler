09/02/2005
САРАЕВО, Босна и Херцеговина (БиХ) -- Командантот на ЕУФОР, генерал-мајор Дејвид Лики, во вторникот (8-ми февруари) рече дека војниците на ЕУ нема да се двоумат да го уапсат Радован Караџиќ, Ратко Младиќ или кој било друг обвинет. Тој додаде дека соработката во врска со изведувањето на воените злосторници пред лицето на правдата претставува клучен предуслов за интеграцијата во евро-атланските структури. Овој став беше повторен и во Брисел, за време на состанокот во вторникот помеѓу претседателот на Европската комисија, Жозе Мануел Баросо, и премиерот на БиХ Аднан Терзиќ. Баросо рече дека е можно во мај ЕУ да одлучи да се отворат преговори со БиХ за потпишување на Договорот за стабилизација и асоцијација, под услов земјата да ја подобри својата соработка со Хашкиот трибунал.
Во одделна изјава од вторникот беше објавено дека персоналот на ЕУФОР -- со помош на полициските сили на ентитетот -- ќе започне со собирање на оружјето „од врата до врата“ во Сараево и во Источно Сараево. Оперцијата ќе трае две недели. (Независне новине, Дневни аваз - 09/02/05; ПБС БиХ, РТРС, Извори на ОХР, Ројтерс - 08/02/05)
