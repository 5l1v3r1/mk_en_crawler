23/04/2007

Германски Сименс и израелско-американското претпријатие Ормат претставија заеднички предлог за изградба на геотермална централна во Бјеловар, Хрватскa. Презентацијата се фокусираше на технологиите за генерирање енергија од обновливите извори на енергија, како и за можните видови соработка со потенцијалните инвеститори.
*** 
Десеттата по ред Интернет недела заврши во Tурција во неделата (22-ри април). Интернет одборот на земјата организираше конференции и состаноци во неколку градови. Целта беше да се помогне во зголемувањето на бројот на корисниците и проширувањето на употребата на Интернетот во секојдневниот живот. 
*** 
Хрватската филијала на САП и хрватското претпријатие ИТ Арбор Информатика потпишаа договор за партнерство. Договорот предвидува соработка во развојот и обезбедувањето на бизнис решенија за хрватскиот пазар.
*** 
Француски, грчки, италијански, португалски и шпански научници се состанаа во Ханија, Крит на разговори околу заедничките мерки за борба против сушата и претворањето во пустина на Медитеранскиот басен. Експерти велат дека Крит е помеѓу неколкуте региони во светот на кои им се заканува претворање во пустина поради климатските промени и човековите активности. 
*** 
Седмата меѓународна конференција Е-трговија се одржа во Палич, Србијa. Фокусот беше ставен на е-бизнисот во Србија и Југоисточна Европа оваа година. Настанот го организираше српската влада и Трговската комора на Србија. 
(Разни извори – 16/04/07-23/04/07)
