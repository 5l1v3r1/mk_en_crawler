06/06/2003
БЕЛГРАД, Србија и Црна Гора -- Според британскиот амбасадор во Белград Чарлс Крафорд и официјалниот претставник на НАТО Јоргос Кацирдакис, два услова треба да бидат исполнети за Србија да влезе во програмата на НАТО Партнерство за мир (ПфП). Земјата мора целосно да соработува со Трибуналот за воени злосторства и мора да го отфрли својот случај против припадниците на НАТО, во врска со воената акција во 1999 година. Зборувајќи во петокот (6-ти јуни) во Белград, двајцата официјални претставници ги повикаа властите од Белград да ја расветли заштитата од страна на државните инситуциите на обвинетите за воени злосторства. Кацирдакис додаде дека случајот со поранешниот воен лидер на босанските Срби Ратко Младиќ и понатаму претставува главна пречка. Крафорд и Кацирдакис се согласија дека влезот во ПфП може да се очекува по неколку недели, ако се исполнат условите. (Б92, Блиц, Танјуг, Бета, ББС, Фонет - 05/06/03)
