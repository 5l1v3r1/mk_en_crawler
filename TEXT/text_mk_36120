16/03/2004
БУКУРЕШТ, Романија -- Премиерот Адријан Настасе во понеделникот (15-ти март) се состана со италијанскиот министер за надворешни работи, Франко Фратини, кој се наоfа во посета на земјата, при што тој ја изрази поддршката на неговата земја за календарот на Романија за пристап во ЕУ. Фратини изјави дека Италија верува оти Букурешт ќе ги заврши преговорите за пристап оваа година.
Во другите вести, Владата во понеделникот изјави дека 11 Романци се регистрирани како загинати, а шест како исчезнати, по минатонеделните терористички напади во Мадрид. Дваесетина Романци и понатаму се хоспитализирани. Оваа земја е втора по бројот на жртвите, по Шпанија. (Ромпрес, АФП, 24 Часа - 15/03/04)
