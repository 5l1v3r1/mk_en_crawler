25/05/2009
САРАЕВО, Босна и Херцеговина (БиХ) -- Еден расчистувач на мини загина, а друг беше сериозно повреден во експлозија на мина во неделата (24-ти мај). Мината беше останата од конфликтот во периодот 1992-1995 година. Жртвите случајно нагазиле на мината, додека чистеле поле во близина на градот Доњи Вакуф во централна БиХ. Од крајот на борбите, скоро 1.700 лица настрадаа од мините растурени низ целата земја, вклучително и 500 смртни случаи, според извештајот на Вашингтон тајмс во декември. (БХРТ, Фена, Пинком, АФП, БТА - 24/05/09; Вашингтон тајмс - 22/12/08)
