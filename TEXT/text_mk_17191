01/10/2006
АНКАРА, Турција -- Министерот за економија и главен преговарач со ЕУ, Али Бабаџан, во петокот (29-ти септември) ја поздрави веста за новата иницијатива на финското претседателство со ЕУ, која има за цел решавање на ќор-сокакот во врска со кипарското прашање. Планот има за цел укинување на сегашните економски санкции против кипарските Турци, во замена за отворање од страна на Анкара на нејзините пристаништа за кипарскиот сообраќај. 
Бабаџан, кој се состана со финскиот министер за надворешни работи, Ерки Туомиоја, во Хелсинки, потврди дека Турција ќе ги отвори своите пристаништа за сообраќајот на кипарските Грци веднаш штом ќе биде укината економската изолација на северниот дел од островот, окупиран од Турците, како што вети ЕУ. (Катимерини - 30/09/06; НТВ - 29/09/06)
