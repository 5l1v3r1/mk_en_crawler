03/12/2008
ПРИШТИНА, Косово -- Директорот на Европската комисија (ЕК) за Западен Балкан, Пјер Мирел, во вторникот (2-ри декември) во Приштина потврди дека Косово влезе во фаза на физибилити студија, прв чекор кон потпишувањето на Договорот за стабилизација и асоцијација (ДСА) со ЕУ. „Во извесна смисла, ние започнавме со физибилити студијата денес, давајќи оценка за конкретните прашања што се споменуваат во извештајот за напредокот на [EК]“, рече Мирел за време на 15-тиот состанок на Механизмите за следење на ДСА за Косово. Тој додаде дека ова го потврдува ангажманот на ЕК во Косово. (Коха Диторе, Зери, Косова Сот - 03/12/08; РТК, Телеграфи - 02/12/08)
