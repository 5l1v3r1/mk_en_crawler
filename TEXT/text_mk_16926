04/09/2006
СОФИЈА, Бугарија -- Градоначалникот на Софија, Бојко Борисов, во неделата (3-ти септември) ги објави плановите за формирање на сопствена партија. Во интервјуто на националниот телевизиски канал бТВ, Борисов рече дека ќе ја регистрира партијата на 3-ти декември, од политичкото движење што самиот го формираше, Граѓани за европски развој на Бугарија. Тој, исто така, истакна дека не е заинтересиран да се кандидира за претседателските избори на 1-ви октомври. 
Исто така во неделата, беше објавено дека главниот обвинител Борис Велчев се очекува да поднесе барање до Високиот судски совет во врска со укинувањето на имунитетот на уште неколку обвинители, обвинети за различни прекршоци. Неговиот заменик вели дека нивните имиња излегле на површина за време на внатрешната истрага која ја побара Велчев. (Монитор, Сега - 04/09/06; бТВ, Медиапул - 03/09/06)
