13/09/2004
СОФИЈА, Бугарија -- Шефот на Националната стражарска служба (НСС), генерал Румен Миланов, во неделата (12-ти септември) изјави дека одредени полициски овластувања треба да й бидат дадени на неговата институција со цел да се овозможи решавање на вонредните ситуации. Говорејќи за Бугарската телевизија, Миланов, исто така, рече дека наредил преземање на конкретни мерки како одговор на неодамнешните обвинувања за контакти помеѓу припадниците на НСС и мафијашките групи.
Во другите вести, хрватскиот министер за одбрана, Берислав Рончевиќ, во понеделникот ја започна тридневната посета на Бугарија. Состаноците се очекува да се фокусираат на начините за унапредување на билатералната воена соработка, како и на процесот за стабилизација во Југоисточна Европа. (бТВ, news.bg - 13/09/04; бТВ - 12/09/04) 
