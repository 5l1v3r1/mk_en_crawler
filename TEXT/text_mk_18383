13/07/2007
САРАЕВО, Босна и Херцеговина (БиХ) -- Претседавачот на Министерскиот совет, Никола Шпириќ, министерот за финансии, Драган Вранкиќ, премиерите на Република Српска и Федерацијата на БиХ, Милорад Додик и Наџад Бранковиќ, како и началникот на областа Брчко, Мирсад Ѓапо, во четвртокот (12-ти јули) потпишаа Меморандум за разбирање во врска со Реформскиот фонд за јавната администрација. Реформата на јавната администрација претставува главен предуслов за доделувањето на субвенцијата од 4,5 милиони евра од страна на ЕК и шведската и холандската влада. По церемонијата, високиот претставник Мирослав Лајчак, рече дека договорот претставува и предуслов за потпишување на Договорот за стабилизација и асоцијација со ЕУ. (Независне новине, Дневни аваз - 13/07/07; РТРС, Фена, НТВ Хајат, веб-страница на ОХР - 12/07/07)
