30/12/2005
САРАЕВО, Босна и Херцеговина (БиХ) -- Министерскиот совет на БиХ во четвртокот (29-ти декември) ги назначи членовите на извршните и менаџерските одбори на директоратот за спроведување на полициските реформи. Таиб Спахиќ ќе го предводи извршниот одбор, а негови заменици ќе бидат Перица Станиќ и Марко Доминковиќ. Оперативните комисии на директоратот вклучуваат тројца правни експерти, двајца за логистика и финансии, двајца за буџет, двајца за полициски операции и еден за човекови ресурси. Сите оние кои ќе бидат вклучени во работата на извршните комисии ќе дадат оставка од своите сегашни функции, што ќе им овозможи да се фокусираат само на ова прашање. 
Во другите вести, парламентот на Република Српска и Претставничкиот дом на Федерацијата на БиХ усвоија мерки за привремено финансирање откако двата ентитети не успеаја да го усвојат буџетот за 2006 година.
Исто така во четвртокот, британскиот амбасадор во БиХ, Метју Рајкрофт, рече дека се надева оти духот на компромисот ќе преовладува кога ќе продолжат разговорите за уставните реформи следната година. Овие напори имаат за цел рационализрање на владите на ентитетите и централната влада за да се зајакне институционалната ефикасност. (Дневни аваз, Независне новине - 30/12/05; РТРС, ПБС БиХ, Фена - 29/12/05)
