22/12/2004
БАЊА ЛУКА, Босна и Херцеговина (БиХ) -- Претседателот на Република Српска (РС) Драган Чавиќ во средата (22-ри декември) ги продолжи консултациите со партиите во Парламентот, настојувајќи да добие широка политичка поддршка за идниот мандатор и за новиот кабинет на ентитетот. Чавиќ во вторникот рече дека се состанал со претставниците на главните српски, босански и хрватски партии, како и дека е подготвен да оствари разговори со помалите партии. Тој потврди дека владината криза, што уследи по оставката на кабинетот на Драган Микеревиќ минатата недела, треба да биде решена што е можно побргу. 
Во меѓувреме, премиерот на БиХ Аднан Терзиќ во вторникот потврди дека вториот член на Српската партија за демократски напредок, министерот за транспорт Бранко Докиќ, поднел оставка. Министерот за надворешни работи на БиХ, Младен Иваниќ, поднесе оставка изминатиов викенд. Терзиќ рече дека кабинетот нема де се состане сé додека не им се најде замена. (Независне новине - 22/12/04; РТРС - 21/12/04)
