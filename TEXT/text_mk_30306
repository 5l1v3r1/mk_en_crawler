16/05/2011
ПРИШТИНА, Косово -- Српскиот министер за внатрешни работи, Ивица Дачиќ, вели дека поделбата на Косово би било единствено остварливо долготрајно решение. Во интервју за приштинскиот весник Зери во неделата (15-ти мај), тој рече дека деловите на Косово каде што доминира српското население треба да бидат припоени кон Србија, додека на делот во кој живеат претежно Албанци треба да му се дозволи да се отцепи. Министерот истакна дека ова е негово лично мислење, додавајќи дека „ако Косово може да прогласи независност, тогаш и Србите на север можат да прогласат независност без да се консултираат со Приштина“. Што се однесува до тековните преговори меѓу Белград и Приштина, тој беше цитиран дека со „ваков стерилен дијалог, ќе поминат години и децении без резултати“. (РТС, Бета, Зери - 15/05/11)
