14/07/2010
БУКУРЕШТ, Романија -- Премиерот Емил Боц во вторникот (13-ти јули) им забрани на сите министри да говорат јавно за прашањата кои не биле дискутирани и одобрени од владата. Неговиот потег беше одговор на претходните изјави на министерот за финансии, Себастиан Владеску, кој во интервју за „Зиарул финансиар“ рече дека владата треба да воведе прогресивен данок на приход во 2011 година, со оглед на тоа што рамниот данок не носи доволно приходи, особено поради падот на БДП оваа година и неизвесната перспектива за 2011 година. Боц вели дека Владеску немал овластување да зборува за рамниот данок или воведувањето прогресивен данок, додавајќи дека ова важно политичко прашање не треба да се решава во весник. (Зиарул финансиар, Јурналул национал, Зиаре - 14/07/10)
