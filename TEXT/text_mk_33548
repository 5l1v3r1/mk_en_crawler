22/09/2003
ЗАГРЕБ, Хрватска -- Двете десничарски опозициони партии -- хрватската Социјал-либерална партија (ХСЛС) и Демократскиот центар (ДЦ) -- се согласија да формираат предизборна коалиција. Претседателот на ХСЛС, Дражен Будиша, и претседателот на ДЦ, Мате Граниќ, во саботата (20-ти септември) одржаа заедничка прес-конференција, на која обавија дека конечно постигнале договор и дека на парламентарните избори на крајот од ноември ќе настапат здружено. Будиша предвиде дека овој договор би можел да резултира со 20 до 25 места во следниот парламент, со што ќе се прошири евентуалната улога на партиите во формираoе на постизборните договори на коалицијата.
Во другите вести, заменик-премиерот Жеsка Антуновиќ, која претседатва со владината комисија за еднаквост помеfу половите, во петокот презентираше извештај во кој се истакнува напредокот во елиминацијата на дискриминацијата против жените во земјата. Според овој документ, претставен на тркалезната маса со локалните невладини организации, во последно време се постигнати значителни резултати во однос на институционалните механизми, кои имаат за цел заштита на еднаквоста помеfу половите. (ХИНА, ББС - 22/09/03; ХИНА, ББС - 21/09/03)
