13/04/2006
ТИРАНА, Албанија -- Амбасадорот на ОБСЕ во Тирана, Павел Вацек, во средата (12-ти април) ги повика политичките партии во земјата веднаш да го продолжат дијалогот за клучните изборни реформи и да осигурат функционирање на надлежната парламентарна комисија. Изразувајќи пофалби за неодамнешниот договор за помирување помеѓу владејачката и опозициските партии, со кој беше ставен крај на двомесечната парламентарна криза, Вацек истакна дека не смее да се троши повеќе време пред изборите оваа есен.
Во другите вести од средата, Советот на Европа објави дека неговите известувачи ја завршиле мисијата во Тирана. Информациите до кои дошле ќе бидат искористени во подготвувањето на новиот мониторинг извештај, кој треба да биде објавен во ноември. (Албански вести - 13/04/06; веб-страница на СоЕ - 12/04/06)
