12/04/2009
ЗАГРЕБ, Хрватска -- Две лица се уапсени за киднапирање на поранешниот член на претседателството од босанските Хрвати, Анте Јелавиќ, објави полицијата во петокот (10-ти април). Киднаперите на Јелавиќ го ослободија без да го добијат откупот од еден милион евра. 
Во другите вести, 44-годишен маж во саботата (11-ти април) си ја уби својата сопруга и деветгодишниот син и потоа се обиде да изврши самоубиство. Семејството живеело во едно западно хрватско село. Полицијата го уапси таткото, чии мотиви не се познати. (Независне новине; БТА - 11/04/09; Јутарњи лист, Хина, 24 Сата, ХРТ - 10/04/09; AФП, ХРТ - 11/04/09)
