21/04/2010
СКОПЈЕ, Македонија -- Шпанскиот министер за надворешни работи, Мигуел Ангел Моратинос, во вторникот (20-ти април) изрази оптимизам дека Македонија е можно да добие датум за отпочнување на разговорите за членство во ЕУ за време на претседателствувањето на Шпанија со блокот, кое завршува на 1-ви јули. На прес-конференцијата со својот македонски колега, Антонио Милошоски, во Скопје, Моратинос рече дека Мадрид ќе вложи максимална енергија за остварување на таа цел. Тој предвиде дека ова ќе биде добра година за кандидатурата на Македонија за пристапување во ЕУ и во НАТО, сé додека Скопје и Атина работат на решавање на нивниот долготраен спор околу името.
Од Скопје, Моратинос отпатува за Белград, каде што се состана со српскиот колега, Вук Јеремиќ, и турскиот министер за надворешни работи во посета на земјата, Ахмет Давутоглу. По состанокот Моратинос рече дека една од темите на трилатералниот состанок бил јунскиот самит на ЕУ и Балканот во Сараево. Србија го бојкотираше балканскиот самит минатиот месец во Словенија поради учеството на Косово. (MИА, А1, Макфакс, Сител, Бета, РТС, Танјуг, Политика - 20/04/10)
