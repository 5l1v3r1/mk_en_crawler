25/03/2011
САРАЕВО, Босна и Херцеговина (БиХ) -- На специјалното рочиште за изјаснување од четвртокот (24-ти март) Црногорецот Веселин Влаховиќ, познат како „Чудовиштето од Грбавица“ ги негираше сите обвиненија што беа покренати против него во судот за воени злосторства на БиХ. Минатиот месец обвинителите поднесоа 56 обвиненија против Влаховиќ за воени злосторства извршени врз Бошњаците и Хрватите во Сараево во 1992 и 1993 година. Како член на парамилитарна група, Влаховиќ наводно учествувал во убиства, силувања, нелегални апсења и тортура врз несрпски цивили. Влаховиќ беше уапсен пред една година во Шпанија и им беше предаден на босанските власти во август. (Вечерње новости, Независне новине, Мондо, Глас јавности, Б92 - 24/03/11)
