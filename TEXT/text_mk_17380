28/02/2007
СКОПЈЕ, Македонија -- Словенија цврсто стои зад кандидатурата на Македонија за членство во ЕУ и во НАТО и ќе лобира за забрзување на овој процес, рече словенечкиот премиер Јанез Јанша во вторникот (27-ми февруари) во Скопје. Сепак, во разговорите со својот македонски колега, Никола Груевски, тој истакна дека политичкиот дијалог -- кој во моментов е проблематичен -- е неоходен за забрзување на реформите на земјата. Тој ги повика владејачкото мнозинство и опозицијата да се заложат за реализирање на оваа цел. Македонија се надева дека ќе добие датум за почеток на разговорите за пристап во 2008 година. (Вечер - 28/02/07; МИА, Макфакс, МРТ, Телма ТВ - 27/02/07)
