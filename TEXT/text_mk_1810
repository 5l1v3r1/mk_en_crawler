06/02/2013
Турскиот претседател Абдула Ѓул и неговиотсрпскиколега Томислав Николиќ рекоа во понеделникот (4. февруари) дека предвидуваат „вистински бум на турски инвестиции во Србија“. Се разговарало и за економската соработка и за вклученоста на Турција во инфраструктурните проекти во Србија.
*** 
Во петокот (1. февруари), според студијата објавена од „Нова Македонија“ од Скопје, работниците воКосово добиваат најниски плати на Балканот – просечно 300 евра месечно. ВоМакедонија просечната месечна плата е 340 евра, а воАлбанија е 380 евра. ВоБугарија просекот е 400 евра, а воСрбија , 420 евра. ВоБосна и Херцеговина работниците примаат просечна плата од 425 евра месечно, а воЦрна Гора , 487 евра. Месечната плата воХрватска е 750 евра, а во Грција, 1 000 евра.
*** 
Во петокот (1. февруари), агенцијата за рангирање „Мудис инвестор сервисес“ го намали рејтингот на хрватскитевладини обврзници од Баа3 на Ба1. Овој чекор, кој го намалува рејтингот на земјата на шпекулативно ниво, беше направен поради забавеното заздравување, отсуството на буџетска дисциплина и ранливост од надворешни шокови.
*** 
Европската унија и Министерството за земјоделство наАлбанијаќе спроведат програма од 500.000 евра која треба да го стимулира руралниот развој во 2013 година. Околу 75 отсто од износот ќе се обезбеди од финансиите на ЕУ, а остатокот ќе го обезбеди владата. Парите ќе ги добијат производителите на вино и на овошје во регионот Елбасан.
*** 
Во понеделникот (4. февруари), грчката влада објави дека успеала да го намали буџетскиот дефицит до целните 6,5 отсто БДП во 2012, што е помалку во однос на 9,4 отсто во 2011 година. Како причина за успехот беа наведени спроведените мерки на штедење во земјата.
*** 
Во понеделникот (4. февруари), директорот на Агенцијата за странски инвестиции и за промоција на извозот во Македонија, Висар Фида, рече дека две турски претпријатија планираат да инвестираат воМакедонија. „Ајдин пластик“ ќе инвестира 15 милиони евра за фабрика за пластични автомобилски делови, а „Истем медикал“ ќе изгради фабрика од 20 милиони евра за медицински производи во Скопје. Се очекува работата на двата објекти да започне во март.
*** 
Според студија објавена на 31. јануари на Центарот за студирање на демократијата од Софија, сивата економија полека се намалува во Бугарија и тековно изнесува 33-34 отсто од БДП. Според извештајот, непријавената економска дејност се намалува поради заострените мерки за финансирање на ЕУ и строгата регулација.
*** 
Во петокот (1. февруари), Банката наКипар изјави дека 229 од вработените ги напуштиле работите места во јануари и со тоа персоналот се намалил за 6,4 отсто. Се очекува намалувањата да ѝ помогнат на институцијата да заштеди 8,5 отсто од годишните трошоци за плати. Банката побара државна помош за извлекување од кризата во јуни минатата година, кога ѝ требаа 500.000 евра за да го зголеми регулативниот капитал за да биде во согласност со стандардите на ЕУ.
*** 
Турција е подготвена да им даде државјанство на чешките претприемачи кои сакаат да започнат бизнис во земјата, изјави во понеделникот (4. февруари), турскиот премиер Реџеп Таџип Ердоган на чешко-турскиот бизнис форум во Прага. Ја пофали постојната соработка помеѓу двете земји во областа на енергетиката и го истакна потенцијалот за понатамошно промовирање на трговијата и на инвестициите.
 (Разни извори – 30.01.2013 – 05.02.2013) 
