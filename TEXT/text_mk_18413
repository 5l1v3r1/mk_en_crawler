12/12/2006
БРИСЕЛ, Белгија -- Министрите за надворешни работи на ЕУ ја потврдија „јасната европска перспектива“ на земјите од Западен Балкан, но повикаа на понатамошни реформски напори за исполнување на поставените критериуми, за време на состанокот во Брисел во понеделникот (11-ти декември). Советот на ЕУ направи преглед на напредокот на државите вклучени во преговорите за Процесот за стабилизација и асоцијација: Албанија, Босна и Херцеговина (БиХ), Црна Гора и Србија, вклучувајќи го и Косово. Генерално гледано, за сите е потврден постигнатиот напредок, но се бара интензивирање на мерките против корупцијата и организираниот криминал, како и реструктуирање и зајакнување на судските институции. 
Албанските политички партии побараа учество во конструктивен и ефикасен политички дијалог, додека од партиите на БиХ беше побарано да ги истуркаат полициските реформи и да ги исполнат обврските кон Трибуналот на ОН за воени злосторства. Од Црна Гора беше побарано да се фокусира повеќе на зајакнувањето на домашните административни капацитети, додека од Србија беше побарано да ја унапреди цивилната контрола на безбедносниот сектор. Преговорите за Спогодбата за стабилизација и асоцијација со Србија сега засега се во мирување.
Во врска со Косово, Советот на ЕУ повика на понатамошно спроведување на клучните стандарди. (Данас, Независне новине, Побједа - 12/12/06; веб-страница на ЕУ, Танјуг, Ројтерс - 11/12/06)
