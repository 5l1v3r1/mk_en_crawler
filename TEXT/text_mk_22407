12/09/2008
БЕЛГРАД, Србија -- Поранешниот заменик-претседател на Српската радикална партија (СРС) Томислав Николиќ во четвртокот (11-ти септември) објави дека има намера да формира своја сопствена партија, најверојатно следната недела. Минатата недела Николиќ поднесе оставка по несогласувањето со водачот на СРС, Воислав Шешељ, во врска со позицијата на партијата за ратификацијата на Договорот за стабилизација и асоцијација со ЕУ. По отцепувањето на СРС, тој формираше нова парламентарна група, наречена „Напред Србија“. Николиќ за белградскиот весник „Блиц“ изјави дека генералниот секретар на СРС, Александар Вучиќ, ќе се приклучи на новата партија. (Блиц, Б92, РТС - 11/09/08)
