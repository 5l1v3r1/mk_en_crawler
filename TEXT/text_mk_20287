17/10/2007
АНКАРА, Турција -- На состанокот со турскиот премиер Реџеп Тајип Ердоган во вторникот (16-ти октомври) во Анкара, ирачкиот заменик-претседател Тарик ал Хашими го потврди категоричното противење на Багдат на каква било прекугранична воена операција од страна на Турција. Ал-Хашими повика на интензивирани дипломатски напори за спречување на терористите од Курдистанската работничка партија (ПКК) да ја користат ирачката територија за напад врз цели во Турција. Ирак планира да испрати делегација во Анкара на разговори околу евентуалните мерки. 
Ердоган предупреди дека ако властите во Багдат не ги спречат активностите на ПКК, ќе има последици. Неговата влада, наводно, бара Ирак да ги затвори канцелариите на ПКК во северен Ирак и во Багдат, да й ги предаде водачите на групата на Турција и да ги замрзне финансиските сметки на ПКК во Ирак.
Во другите вести, турскиот министер за надворешни работи, Али Бабаџан, ја започна втората турнеја на Блискиот Исток во средата. Тој ќе ги посети Египет и Либан, каде што ќе разговара за билатералните односи и ситуацијата во регионот. (Заман, Вашингтон тајмс, Интернешнал хералд трибјун, Томсон фајненшал, Ројтерс, АП, Блумберг - 17/10/07; ИТАР-ТАСС, НТВ, АФП, Сабах, Милијет, Хуријет, АП, новинска агенција Анадолу, Ројтерс - 16/10/07)
