15/02/2005
СТРАЗБУР, Франција -- Групата на Советот на Европа за борба против расизмот, Европската комисија против расизмот и нетолеранцијата (ЕЦРИ) во вторникот (15-ти февруари) објави серија извештаи за мониторинг на земјите, во кои се опфатени Босна и Херцеговина (БиХ), Македонија и Турција. Според оваа комисија, проблемите со директната и индиректната дискриминација се присутни во образованието, вработувањето, домувањето и пристапот до здравствените услуги во БиХ. Во однос на Македонија, во извештајот се изразува загриженост за состојбата со ромското малцинство. За Турција, пак, ЕЦРИ заклучува дека и покрај реформите и понатаму остануваат „дупки“ во уставот и во кривичното, граѓанското и административното право. (Веб-страница на ОБСЕ - 15/02/05)
