17/11/2003
ИСТАНБУЛ, Турција -- Безбедносните камери го снимиле лицето на еден од бомбашите-самоубијци кои ги извршија големите напади на двете израелски синагоги во саботата. Министерот за внатрешни работи, Абдулкдир Аксу, во понеделникот (17-ти ноември) изјави дека еден од бомбашите би можел да се препознае на снимките на безбедносните камери, снимени непосредно пред експлозијата во синагогата Неве Шалом. "Но, снимката не е јасна. Се обидуваме да ја направиме појасна за да ја искористиме за идентификација", изјави тој за весникот <I>Ватан</I>. Еден арапски весник објави дека одговорноста за бомбашките напади ја презела една единица од мрежата на Ал-Каеда и предупреди дека ќе има уште автомобили-бомби против САД и нивните сојузници - Британија, Италија, Австралија и Јапонија - изјава која предизвика нервоза на светските пазари.
Аксу рече дека саботните напади, во кои беа убиени околу 23, а ранети околу 300 лица, биле организирани од страна на некој "странски извор". По посетата на местата на експлозиите, во придружба на израелскиот колега Силван Шалом, турскиот министер за надворешни работи, Абдула Ѓул, не ја отфрли можноста за меfународна врска, но рече дека до овој момент не е откриена никаква поврзаност. (Ројтерс, СНН, СНБС, Хуријет - 17/11/03; Ројтерс, АП, АФП, Агенција Анадолу, НТВ - 16/11/03)
