22/05/2011
ПРИШТИНА, Косово -- Претседателот на Европската комисија (ЕК) Жозе Мануел Баросо во петокот (20-ти мај) рече дека блокот е посветен на европската перспектива на Косово. Приштина треба да ги интензивира реформите, вклучително и борбата против организираниот криминал и корупцијата, рече тој по разговорите со премиерот Хашим Тачи во Приштина. Тој, исто така, го оцени како позитивен развој на настаните, дијалогот меѓу Косово и Србија и повика на конструктивен пристап во разговорите. Тачи, од своја страна, изрази надеж дека следниот извештај за напредокот на ЕК за Косово ќе биде попозитивен од оној минатата година. (Радио Слободна Европа, РТС - 20/05/11) 
