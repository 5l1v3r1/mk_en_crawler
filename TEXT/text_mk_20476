11/09/2007
ТИРАНА, Албанија -- Парламентот во понеделникот (10-ти септември) повторно започна со работа, по летниот прекин, една недела откако членовите на комисиите се вратија на нивните работни места. Во нејзиниот прв говор претседателката на парламентот, Јозефина Топали, рече дека консензусот е клучен за постигнување на реформите поврзани со интеграцијата во ЕУ и во НАТО. Во другите вести, парламентарната група на најголемата опозициска партија, Социјалистичката партија (СП), се состана во понеделникот и ја избра Валентина Лескај за нов претседател на парламентарната група на СП. Претходникот на Лескај, Бен Блуши, поднесе оставка од функцијата откако шест пратеници на СП помогнаа Бамир Топи да се избере за претседател на изборите во парламентот во јули. (Кохајоне, Шекули, Шкип, Газета шкиптаре, Панорама, Кохајоне, Шкип, Топ-ченал - 11/09/07; Балканвеб -- 10/09/07)
