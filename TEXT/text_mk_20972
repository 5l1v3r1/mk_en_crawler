04/01/2008
БЕЛГРАД, Србија -- Српската демократска партија (ДСС) на премиерот Воислав Коштуница во четвртокот (3-ти јануари) објави дека ќе го поддржи претседателот на Нова Србија (НС), Велимир Илиќ, на претседателските избори на 20-ти јануари. ДСС вели дека Илиќ докажал оти има квалитети како министер во две влади и дека се борел за создавање демократска и економски силна Србија. Поддршката од ДСС ќе му помогне на Илиќ да стигне до вториот круг од изборите, изјави заменик-претседателот на НС, Дубравка Филиповки, за новинската агенција Бета. ДСС се очекуваше да го поддржи реизборот на актуелниот претседател Борис Тадиќ.
Илиќ, актуелен министер за инфраструктура, во четвртокот ги посети областите во Косово во кои доминираат Срби, каде што на жителите им рече дека покраината „засекогаш ќе остане дел од Србија“. (Блиц, Данас - 04/01/08; РТС, Бета, Танјуг - 03/01/08)
