09/01/2007
СТРАЗБУР, Франција -- Во понеделникот (8- ми јануари) Генералниот-секретар на Советот на Европа Тери Дејвис и неговиот колега од ОБСЕ, Марк Перин де Бришамбау, издадоа заедничко соопштение, барајќи од политичките партии во Албанија да продолжат со дијалогот за решавање на долготрајната изборна криза. Тие ја поздравија иницијативата на претседателот Алфред Мојсиу да организира тркалезна маса со главните партии за постигнување договор за изборните прашања, со цел одржување на локалните избори зимава. „Албанскиот народ има право на слободни и фер избори без нерегуларности и измами“, се вели во соопштението. Во среда СоЕ ќе испрати своја делегација во Албанија.
Во меѓувреме, Мојсиу потврди дека е подготвен да одреди нов датум за локалните избори, бидејќи подготовките не можат да бидат завршени до првично утврдениот датум 20-ти јануари. (Албански вести - 09/01/07; Веб-страница на СоЕ, Веб-страница на ОБСЕ, Веб-страница на албанскиот претседател - 08/01/07)
