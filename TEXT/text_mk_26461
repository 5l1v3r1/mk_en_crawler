11/12/2009
БЕЛГРАД, Србија -- Белградскиот окружен суд во четвртокот (10-ти декември) осуди фудбалски навивач на 30 години затвор за убиство на навивач на противничкиот тим. Бојан Хрватин (24), беше член на навивачката екипа на клубот Рад, која употреби ножеви за да ја нападне навивачката екипа на тимот Вождовац на белградската железничка станица на 4-ти април 2006 година. Хрватин беше прогласен виновен за убиство на жртвата со нож. Тројца други навивачи на Рад добија казни во должина од една до три години за учество во тепачката. (Бета, Б92, РТС, АП - 10/12/09)
