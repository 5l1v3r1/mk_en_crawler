20/01/2005
СОФИЈА, Бугарија -- Се очекува следниот месец ЕУ да ја спроведе првата од серијата проверки кои имаат за цел утврдување на подготвеноста на Бугарија за заштита на доверливите информации на ЕУ. Претседателката на Државната комисија за безбедност на информациите, Цвета Маркова, во средата (19-ти јануари) рече дека нејзината комисија започнала процедура со која земјата ќе добие пристап до таквите доверливи информации по влезот во ЕУ. Таа, исто така, рече дека Бугарија мора да го реши проблемот со досиејата кои ги чувала поранешната комунистичка служба за Државна безбедност. (Медиапул, Бугарско национално радио - 19/01/05)
