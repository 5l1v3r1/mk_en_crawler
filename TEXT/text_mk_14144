15/02/2006
ЊУЈОРК, САД -- Српскиот претседател Борис Тадиќ предложи целосна автономија за Косово и 20-годишно одложување на одредувањето на конечниот статус на покраината. Говорејќи пред Советот за безбедност на ОН во вторникот (14-ти февруари), тој ја критикуваше, како што рече, дискриминацијата на српското малцинство и побара усвојување на меѓународни гаранции за автономијата на покраината. Косовскиот премиер Бајрам Косуми, кој присуствуваше на седницата како набљудувач, го отфрли предлогот, велејќи дека ова прашање треба да се реши сега. Во меѓувреме, генералниот секретар на ОН, Кофи Анан, ги повика властите од етничките Албанци да го забрзаат градењето на демократските институции и да ги загарантираат правата на малцинствата во покраината. (Ројтерс, АП, Блумберг, АФП, РФЕ/РЛ, УПИ, Б92, Бета, Фонет - 14/02/06)
