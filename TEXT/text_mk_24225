15/06/2009
НИКОЗИЈА, Кипар -- Турција нема да го промени својот став за Кипар, рече претседателот на турскиот парламент Коксал Топтан во петокот (12-ти јуни). „Не доаѓа предвид да се направи чекор назад“, рече тој по разговорите со водачот на кипарските Турци, Мехмет Али Талат, во турскиот дел од поделениот остров.
Топтан вети поддршка од Турција за тековниот процес на повторно обединување, но инсистираше на потребата од „две одделни заедници, два одделни суверенитети и две одделни држави“. Тој ја повика ЕУ да ги исполни своите обврски и да стави крај на меѓународната изолација на кипарските Турци.
Талат, од своја страна, ги повтори надежите на неговата заедница за постигнување решение со преговори, иако истакна дека секој евентуален договор со страната на кипарските Турци би морал да биде одобрен од турскиот парламент. (Заман - 13/06/09; новинска агенција Анадолу, Хуријет, ТРТ - 12/06/09)
