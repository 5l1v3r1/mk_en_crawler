20/04/2007
ТИРАНА, Албанија -- Бамир Топи, заменик-претседателот на владејачката Демократска партија (ДП) во четвртокот (19-ти април) рече дека владејачката коалиција не функционира соодветно и дека ДП мора да ја сноси одговорноста за тоа. Тој одговараше на шпекулациите дека вториот по големина коалициски партнер, Републиканската партија, ќе го објави својот кандидат за претседател, додека третиот коалициски партнер, Партијата за човекови права, одбива да го поддржи новиот закон за регулирање на бизнис работењето во Парламентот. Топи инсистираше на тоа дека трите партии треба да седнат на заедничка маса и да ги надминат своите разлики за да може владата да продолжи со реформите.
Исто така во четвртокот, претседателот Алфред Мојсиу предупреди дека е можно да интервенира во врска со законот за казните за бизнисмените. Мојсиу рече дека парламентот треба да усвои закони што ги решаваат проблемите, а не што ги создаваат. (Коха Јоне, Топ-ченал - 20/04/07; Maкфакс - 19/04/07)
