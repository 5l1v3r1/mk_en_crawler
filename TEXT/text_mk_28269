18/11/2010
TИРАНА, Албанија -- Градското собрание ќе изгради Музеј на верската толеранција во Тирана, документирајќи ја историјата на религиите во земјата. Идејата му беше претставена во средата (17-ти ноември) на градоначалникот Еди Рама и група истражувачи, историчари и претставници на верските заедници. „Ова е музеј кој й е потребен на Тирана. Музеј кој недостасува“, рече Рама, објаснувајќи дека градското собрание ќе биде иницијатор и олеснувач на долгиот процес во кој експертите ќе учествуваат со свои идеи. Самата зграда ќе се наоѓа во центарот на Тирана, опкружена со православната црква, католичката катедрала и идната џамија. (Toп њус, Балкан веб, Топ ченал, Ора њус - 17/11/10)
