10/10/2004
СКОПЈЕ, Македонија -- Во петокот (8-ми октомври) започна кампањата за референдумот во Македонија на 7-ми ноември во врска со новите закони за децентрализација. Националистичкиот Светски македонски конгрес, кој е иницијатор на гласањето, и опозициските партии ја започнаа кампањата со митингот во центарот на Скопје. Тие инсистираат на тоа дека референдумот нема да ја загрози етничката стабилност ниту, пак, евро-атланската интеграција и дека не е насочен против Охридскиот рамковен договор. Но во петокот, македонскиот претседател Бранко Црвенковски и премиерот Хари Костов рекоа дека иницијативата би можела да доведе до нестабилност. (Дневник, Вест, Утрински весник, А1 TВ - 09/10/04)
