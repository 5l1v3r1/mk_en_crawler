28/02/2008
СКОПЈЕ, Македонија -- Македонската влада побара од косовските власти да започнат со демаркацијата на нивната заедничка граница, што е можно побргу, објави во средата (27-ми февруари) владиниот портпарол Ивица Боцевски. Прашањето треба да се реши брзо за да се избегне евентуална регионална нестабилност, рече претседателот Бранко Црвенковски на состанокот со шефот за надворешна политика на ЕУ, Хавиер Солана, во Брисел. Процесот на одбележување на границата помеѓу Македонија и Косово треба да се спроведе во рок до 120 дена од прогласувањето на независноста на Косово, што се случи на 17-ти февруари.
Во меѓувреме, американскиот помошник државен секретар, Даниел Фрид, во интервјуто од средата за македонската радиостаница Канал 77 изјави дека Вашингтон нема да врши притисок врз Скопје да го признае Косово. „Тоа е голема одлука“, рече Фрид. (Вечер - 28/02/08; ИТАР-ТАСС, Макфакс, Канал 77 - 27/02/08)
