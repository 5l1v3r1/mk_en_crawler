12/05/2005
ЗАГРЕБ, Хрватска -- Комесарот за проширување на ЕУ Оли Рен побара од властите да осигурат спроведување на владиниот акционен план за соработка со Трибуналот на ОН за воени злосторства, за време на состанокот во средата (11-ти мај) со хрватскиот претседател Стипе Месиќ. Апсењето и екстрадицијата на бегалецот Анте Готовина ќе овозможат започнување на одложените разговори за пристапување во ЕУ, рече Рен.
Исто така, во средата беше објавено дека премиерот Иво Санадер ќе се обрати пред Парламентот на 18-ти мај, при што ќе говори за плановите на обвинителите на Хашкиот трибунал за проширување на обвинението против двајцата хрватски генерали, Иван Чермак и Младен Макрач. На обвинението треба да бидат додадени и други имиња. (ХРТ - 12/05/05; ХИНА - 11/05/05)
