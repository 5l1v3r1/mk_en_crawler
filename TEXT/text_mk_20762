07/11/2007
ХАГ, Холандија -- Во средата (7-ми ноември) во Хаг започна судењето на водачот на најголемата српска политичка партија, по неколкуте одложувања на случајот. Воислав Шешељ е обвинет по три точки за злосторства против човештвото и по шест точки за воени злосторства. Обвинителите тврдат дека неговите говори на омраза помогнале во подгревањето на конфликтите во 1990-тите во поранешна Југославија. Нарекувајќи го Шешељ „главен пропагатор на Голема Србија“, обвинителите велат дека тој бил дел од криминалниот заговор за наметнување на српската доминација над регионот, со Слободан Милошевиќ и други. Обвинетиот, кој остана претседател на Радикалната партија дури и додека е во затвор, негира дека учествувал во какво било злосторство. Тој штрајкуваше со глад пред неколку месеци за да го натера Трибуналот да му дозволи сам да се застапува на судењето. Тој и неговата партија отворено ја доведоа во прашање правичноста на судењето против него. (ББС, АФП, Ројтерс, Б92 - 07/11/07)
