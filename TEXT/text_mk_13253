28/11/2005
СКОПЈЕ, Македонија -- Десничарската опозициска партија ВМРО-Народна во неделата (27-ми ноември) побара оставка од началникот на Генералштабот, Мирослав Стојановски, поради сомневањата за неговото воено минато. Ова барање дојде неколку дена откако медиумите објавија дека хрватските обвинители планираат да ја испитаат наводната вмешаност на Стојановски во воените злосторства во Вуковар во 1991 година. Генералниот секретар на ВМРО-Народна, Јован Андоновски, рече дека овој проблем би можел да ја загрози стабилноста на безбедносниот систем на Македонија и побара од Стојановски да поднесе оставка.
Во другите вести, македонскиот премиер Владо Бучковски в понеделник ќе се состане со јавниот обвинител Александар Прчевски и со претседателот на Државната антикорупциска комисија, Драган Малиновски. Разговорите ќе се фокусираат на соработката помеѓу обвинителството и комисијата, кои со месеци буквално се игнорираат меѓусебе. (Макфакс - 28/11/05; Телма ТВ, А1 ТВ - 27/11/05)
