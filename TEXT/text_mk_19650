23/01/2008
ПРИШТИНА, Косово, Србија -- Владата во вторникот (22-ри јануари) одлучи да ги скрати владините трошоци и подобро да ги контролира јавните финансии. Премиерот Хашим Тачи побара од министрите внимателно да го следат трошењето во нивните сектори и да подготвуваат месечни извештаи. Тачи истакна дека владата ќе настојува да остави добар пример за идните генерации. Тој, исто така, им даде на министрите рок до крајот на месецов за финализирање на работата на сите мерки поврзани со спроведувањето на планот на поранешниот претставник на ОН, Марти Ахтисари, за надгледувана независност.
Исто така во вторникот, шефот на УНМИК Јоаким Рикер ја посети општината Скендерај во северно Косово и рече дека процесот на одредување на статусот на покраината е во финална фаза. Тој ги повика косовските Албанци да останат смирени во неделите што следат. (Косовалајв, РТК, Телеграфи, КИК - 22/01/08)
