24/03/2005
ТИРАНА, Албанија -- Претседателот Алфред Мојсиу повторно ги повика водечките политички сили да се согласат за датумот на одржување на парламентарните избори. Владејачката Социјалистичка партија сака изборите да се одржат помеѓу 3-ти јули и 3-ти август, додека опозициската Демократска партија и останатите сакаат тие да се одржат во јуни. 
Мојсиу во средата разговараше во врска со изборите со претседателот на Конгресот на Советот на Европа, Џовани ди Стаси. Тие се согласија дека изборите треба да се организираат и спроведат во согласност со европските стандарди. (Албански вести - 24/03/05; веб-страница на албанската Влада - 23/03/05)
