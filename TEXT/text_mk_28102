17/05/2010
TИРАНА, Албанија -- Водачот на опозициската Социјалистичка партија (СП), Еди Рама, во неделата (16-ти мај) рече дека формула за решавање на долготрајната политичка криза е испратена до владата. Истата повикува на отворање на гласачките кутии од спорните општи избори во јуни 2009 година кои ќе ги испита трета страна, Венецијанската комисија. Но, премиерот Сали Бериша вели дека нема сознанија за таков предлог. Во меѓувреме, штрајкот со глад што го започнаа неколку пратеници и поддржувачи на СП е сега во својот 17-ти ден. Демонстрантите бараат транспарентност во врска со минатогодишното гласање и предупредија дека нема да јадат додека не биде изнајдено решение. (Балкан веб, Дојче веле, ББС, Шекули - 16/05/10)
