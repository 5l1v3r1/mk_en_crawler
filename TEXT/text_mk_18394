10/04/2007
AТИНА, Грција -- Двајца француски патници -- еден маж и неговата ќерка тинејџерка -- и понатаму се водат за исчезнати по потонувањето на нивниот крстосувачки брод „Морски дијамант“ во близина на грчкиот остров Санторини во петокот (6-ти април) изутрина, според извештаите на локалните медиуми во понеделникот. Повеќе од 1.500 туристи и членови на екипажот беа евакуирани од бродот што удри на подводен гребен претходниот ден и почна да тоне. Додека нуркачите и роботската подморница ја продолжуваат потрагата по двајцата патници и снимачот на податоци во бродот, властите наводно започнаа кривична истрага против капетанот и петмината членови на екипажот. (Нафтемпорики - 10/04/07; AНA-MПA, EРТ - 09/04/07)
