06/11/2009
ТИРАНА, Албанија -- Нафтениот претприемач Резарт Тачи се јави во полициската станица во Тирана во четвртокот (5-ти ноември), неколку дена откако беше обвинет дека го претепал новинарот и бизнисмен Меро Базе во бар во Тирана претходно оваа недела. Тачи ги негираше обвинувањата против него, велејќи дека е подготвен да се соочи со правдата. Медиумите шпекулираа дека Базе бил претепан од Тачи и неговите двајца телохранители заради објавувањето натписи во кои Тачи се обвинува за корупција. Нападот предизвика остри реакции кај домашните и меѓународните новинарски здруженија, владините претставници и опозициските партии, како и странските амбасади. (ББС, Шекули, Топ ченал, ВоА, Ора њус, Алсат - 05/11/09)
