23/01/2011
ВИЕНА, Австрија -- Поранешниот хрватрски премиер Иво Санадер, кој веќе со недели се наоѓа во притвор во Салзбург, им се пожали на медиумите дека во неговата земја се спроведува лов на вештерки против него. Во интервју за дневниот весник Нахриштен во саботата (22-ри јануари), тој рече дека е жртва на хајка, организирана од неговата наследничка, Јадранка Косор. Тој вели дека таа се плаши оти тој може да се врати во политиката. Санадер, исто така, се пожали дека неговото право на фер одбрана е ограничено бидејќи медиумите и политичарите веќе го осудија. Тој ги негира обвинувањата за можни криминални активности и злоупотреба на службената должност, велејќи дека се врши притисок врз сведоци да сведочат против него. Косор одби да даде директен коментар за изјавите на Санадер, велејќи дека борбата против корупцијата може да биде само од корист за Хрватска. (ХРТ, Хина, Вечерњи лист, Јутарњи лист - 22/01/11)
