01/03/2005
БУКУРЕШТ, Романија -- Претседателот Трајан Башеску во понеделникот (28-ми февруари) рече дека неговата земја повеќе нема да ја прифати клеветата за корумпирана земја и побара од Запад да ги поткрепи сите идни обвиненија со имиња. По состанокот со Врховниот совет за одбрана, кој се фокусираше на корупцијата, Башеску изјави дека конкретните докази би помогнале во унапредувањето на мерките што се преземаат против корупцијата. 
Во другите вести, комесарот за проширување на ЕУ, Оли Рен, во понеделникот отвори серија состаноци во Букурешт и побара од Владата да ги зајакне напорите за исполнување на определените реформи за интеграција во ЕУ. Рен рече дека Букурешт нема време за губење, со оглед на тоа што часовникот отчукува и исполнувањето на крајните рокови е од суштинска важност. (Ромпрес, Девет часот, Зиарул финансиар, Котидианул - 01/03/05)
