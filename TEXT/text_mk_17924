21/03/2007
БАЊА ЛУКА, Босна и Херцеговина (БиХ) -- Република Српска (РС) нема да го смени својот устав и да й додели на Сребреница -- град каде што беше извршен геноцид врз Бошњаците во 1995 година -- специјален статус, објави во вторникот (20-ти март) премиерот на РС, Милорад Додик, за време на состанокот со општинските водачи. Сепак, Додик вети дека владата на РС ќе ги зајакне напорите за реализирање на социјалните и економските проекти во Сребреница за подобрување на квалитетот на животот таму, додавајќи дека 7,5 милиони евра ќе бидат одвоени оваа година за финансирање на проектите за враќање, реконструкција на мрежата за електрична енергија и изградба на два нови главни патишта. Општинските водачи велат дека ќе продолжат да инсистираат на добивање специјален статус, надвор од надлежноста на РС. (Дневни аваз - 21/03/07; РТРС, Фена, ПБС - 20/03/07) 
