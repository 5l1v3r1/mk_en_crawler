17/10/2006
СОФИЈА, Бугарија -- Главниот опозициски водач во Косово, Хашим Тачи, кој е и член на преговарачкиот тим за разговорите околу статусот на Косово, во понеделникот (16-ти октомври) ја посети Софија. Тој се состана со министерот за надворешни работи, Ивајло Калфин, на разговори околу темпото на преговорите за статусот и политичката ситуација во покраината. Тачи го потврди барањето на Приштина преговорите да бидат завршени до крајот на годинава, и рече дека независноста ќе загарантира стабилност во регионот. Калфин, од своја страна, истакна дека Софија ќе поддржи какво било решение што ќе биде резултат на дијалог и консензус. (веб-страница на бугарската влада, БНР, Макфакс - 16/10/06)
