23/09/2007
САРАЕВО, Босна и Херцеговина (БиХ) -- Војниците на ЕУФОР, заедно со полицијата на босанските Срби и претставниците на НАТО, извршија рација во домот на поранешниот претседател на босанските Срби, Мирко Шаровиќ, во петокот (21-ви септември), барајќи докази за тоа каде се наоѓа бегалецот Радован Караџиќ. Рацијата во Лукавица, предградие на Сараево, започна в зори. Шаровиќ беше српски член на трипартитното претседателство на БиХ помеѓу октомври 2002 и април 2003 година, кога беше обвинет за вмешаност во нелегалната продажба на воена опрема за Ирак. Тој беше обвинет за злоупотреба на должноста, фалсификат, организиран криминал и помагање на бегалците од воените злосторници да ја избегнат правдата, но беше ослободен во 2006 година. (Дневни аваз, РТРС, Бета, А1, ФоНЕт - 22/09/07; AП, АФП, БИРН, ЕУбизнис, ДПA - 21/09/07)
