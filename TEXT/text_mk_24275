14/07/2009
ПРИШТИНА, Косово -- Специјалниот српски обвинител за воени злосторства за првпат објави листа на поранешни припадници на Ослободителната војска на Косово (ОВК) обвинети дека извршиле воени злосторства, објавија локалните медиуми во вторникот (14-ти јули). Портпаролот на обвинителството, Бруно Векариќ, информираше дека Србија издала 160 потерници за поранешни припадници на ОВК, осомничени за злосторства врз Срби.
Исто така во понеделникот, претседателот Фатмир Сејдиу рече дека Косово ќе ги продолжи своите контакти со земјите-членки на Интерпол за да ја спречи практиката на апсење на Албанци врз основа на потерниците на Србија. (Коха Диторе, Експрес, Зери - 14/07/09; Кохавижн, Телеграфи, РТК - 13/07/09)
