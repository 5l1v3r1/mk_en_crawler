25/01/2006
БРИСЕЛ, Белгија -- Претседавачот на ОБСЕ, белгискиот министер за надворешни работи, Карел де Гихт, во вторникот (24-ти јануари) го пофали формирањето на специјалното одделение на обвинителството во Македонија кое ќе се занимава со организираниот криминал и корупцијата. Новото одделение се очекува да биде отворено во просториите на Јавното обвинителство во Скопје в среда.
Исто така во вторникот, македонскиот парламент го одобри предлогот за амандмани на изборните закони, пред парламентарните избори кои ќе се одржат подоцна годинава. Амандманите ќе ги подготви владата и ќе бидат поднесени во парламентот до средината на февруари. ЕУ бара од Македонија да ја подобри изборната легислатива. (веб-страница на ОБСЕ, Макфакс, А1 ТВ - 24/01/06)
