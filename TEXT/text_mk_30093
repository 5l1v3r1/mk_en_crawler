24/03/2011
АНКАРА, Турција -- Главната Партија на мирот и демократијата (БДП), на етничките Курди, и организациите на граѓанското општество, во средата (23-ти март) ги повикаа Курдите на протести и масовна непослушност, во обид за обезбедување повеќе права. На телевизиската прес-конфренција, водачот на БДП, Селахатин Демиртас, рече дека луѓето веќе немаат трпеливост во врска со одолговлекуваните иницијативи за политичко решение на прашањето, и ги повика да го следат египетскиот модел, каде што илјадници луѓе учествуваа на заедничките масовни протести кои на крајот резултираа со оставка на долгогодишниот претседател Хосни Мубарак. 
Во среда требаше да започнат демонстрации во југоисточната покраина Батман, каде што околу 20.000 луѓе се очекува да одржат протести. Меѓу барањата се и: образование на курдски јазик во училиштата, ослободување на политичките затвореници, крај на воените операции против Курдите, и елиминирање на изборниот праг од 10 отсто за влез на партиите во парламентот. (Радикал, Заман - 24/03/11; Хуријет, Фират - 23/03/11)
