24/10/2007
БУКУРЕШТ, Романија -- Сорин Дукару, романскиот постојан претставник во НАТО, во вторникот (23-ти октомври) рече дека во тек се преговори за дополнителен проект со цел заштита на југоисточниот дел од Алијансата од проектилски напади. Истиот би ги покривал Турција, Бугарија, Романија, јужна Италија и Хрватска, ако биде поканета за влез во НАТО. Романија, Бугарија и Турција не се дел од предложениот американски проектилски штит во Европа бидејќи истиот има за цел заштита на земјите од меѓуконтиненталните балистички проектили, а оваа зона не е ранлива на ваквите проекти, објасни Дукару. (Meдиафакс, БГНЕС, БТА - 24/10/07)
