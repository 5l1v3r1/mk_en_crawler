24/12/2008
ЉУБЉАНА, Словенија -- Премиерот Борут Пахор го покани својот хрватски колега, Иво Санадер, на разговори околу планот за деблокирање на преговорите за пристап на ЕУ со Хрватска, објавија медиумите во вторникот (23-ти декември). На минатонеделната меѓувладина конференција меѓу ЕУ и Хрватска, Љубљана стави вето на отворањето на 11 од вкупно 35 поглавја на политиката на ЕУ, во процесот на преговори на својот сосед, поради пограничниот спор. „Имам идеја и би сакал да му ја претставам на Санадер“, изјави Пахор за словенечката државна телевизија доцна во понеделникот. Тој не образложи понатаму за иницијативата, но предупреди „времето истекува“ за Загреб ако сака да ги заокружи разговорите за пристап во 2009 година. (EУ Бизнис, АФП, СТА - 23/12/08)
