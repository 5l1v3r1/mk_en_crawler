17/04/2007
САРАЕВО, Босна и Херцеговина (БиХ) -- Државната агенција за истраги и заштита уапси двајца босански муслимани, осомничени за воени злосторства против босанските Хрвати. Уапсените на две различни локации во централна Босна во понеделникот (16-ти април) се: Сенад Даутовиќ (47) и Енес Нанџиќ (44). Тие се обвинети за вршење злосторства врз цивилите во градот Бугојно помеѓу 1992 и 1994 година. 
Во другите вести од понеделникот сараевскиот суд за воени злосторства осуди еден босански Србин на пет и пол години затвор за континуирано силување на една муслиманка за време на конфликтот во периодот 1992-1995 година. Радмило Вуковиќ беше прогласен за виновен за вршење воени злосторства врз цивилите во Фоча во 1992 година. Судот не му додели мандаторна десетгодишна казна бидејќи го призна постоењето на олеснителни околности, вклучувајќи ја и аферата помеѓу Вуковиќ и неговата жртва пред војната. (Дневни аваз, Независне новинe - 17/04/07; ПБС, РТРС, НТВ Хајат, АП, УПИ - 16/04/07)
