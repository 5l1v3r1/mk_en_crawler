16/04/2007
САРАЕВО, Босна и Херцеговина (БиХ) -- Иако е можно да й биде побарано да го зголеми бројот на војниците во меѓународните мировни мисии, претседателот на Здружениот Генералштаб на БиХ, генерал-полковник Сифет Поџиќ, вели дека е нереално распоредувањето на повеќе војници. Говорејќи во саботата (14-ти април) тој како причина го спомена ограничениот буџет за одбраната и тековниот процес на реструктуирање во армијата. Во моментов БиХ има миротворни единици во Ирак, Конго и Еритреја.
Во другите вести, високиот претставник Кристијан Шварц-Шилинг во петокот потврди дека договорот за реструктуирање на полицијата беше многу близу до тоа да биде прифатен од страна на клучните водачи минатиот месец. Тој истакна дека ова е шанса што не смее да се испушти. Реструктуирањето е клучно за потпишувањето на Спогодбата за стабилизација и асоцијација со ЕУ. (РТРС, НТВ Хајат, Дневни аваз, Независне новине - 14/04/07; веб-страница на ОХР - 13/04/07) 
