16/01/2007
САРАЕВО, Босна и Херцеговина (БиХ) -- БиХ сé уште има шанса да ја потпише Спогодбата за стабилизација и асоцијација (ССА) со ЕУ во јуни, ако новата влада брзо дојде на власт и ако бидат спроведени полициските реформи, изјави шефот на одделот за БиХ во Директоратот за проширување на Европската комисија (ЕК), Дирк Ланге. Во интервјуто од вторникот (16-ти јануари) за Дневни аваз, тој истакна дека по финализирањето на техничките разговори за ССА на крајот од минатата година, ЕК одлучила да го одложи официјалното заокружување на преговарачката процедура додека БиХ не ги исполни сите реформски барања. „Ние сега чекаме сигнал од БиХ во врска со договорот за полициските реформи“, рече тој.
Главниот заменик висок претставник во заминување, Лоренс Батлер, го потврди коментарот на Ланге. Во изјавата од вторникот, тој додаде дека ако биде реформирана полицијата, ќе биде продолжен мандатот на Канцеларијата на високиот претставник во БиХ. Што се однесува до соработката со Трибуналот на ОН за воени злосторства, Батлер рече дека полицијата на Република Српска не го импресионирала со нивните напори. (Дневни аваз, Независне новине - 16/01/07)
