12/06/2007
БЕЛГРАД, Србија -- Министерот за внатрешни работи, Драган Јоциќ, во понеделникот (11-ти јуни) објави дека припадниците на полицискиот оддел за борба против тероризмот откриле преку 10.000 парчиња муниција и преку 15 килограми експлозив -- кои наводно потекнуваат од Косово и биле наменети за терористички активности во Нови Пазар, Тутин и Сјеница. Јоциќ рече дека полицијата ја открила оваа информација во текот на процесот на апсење на членовите на екстремистичката група „вахаби“ во Нови Пазар минатата недела. Во март полицијата растури наводен камп за обука на екстремистите „вахаби“ во таа област и заплени експлозиви, мапи и терористички пропаганден материјал. Повеќе од десеттина осомничени беа уапсени оттогаш. (Данас, Политика - 12/06/07; Бета, Б92, РТС, ББС Њус - 11/06/07)
