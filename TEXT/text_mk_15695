25/05/2006
БУКУРЕШТ, Романија -- Претседателот Трајан Башеску во средата (24-ти мај) ги критикуваше активностите на владата и разузнавачките служби во борбата против птичјиот грип, нарекувајќи ги „засрамувачки“. Според извештаите во медиумите Башеску - кој заздравува од неодамнешната операција - инсистираше да ја напушти болницата во Букурешт на неколку часа за да присуствува на седницата на владата во средата, велејќи им на министрите дека начинот на кој била решена последната криза со птичјиот грип однадвор изгледал како „хаотичен и несреден“. 
Соседна Бугарија, пак, во четвртокот свика вонреден состанок на својот Национален кризен штаб. Министерот за земјоделство, Нихат Кабил, рече дека ќе се разговара за дополнителни мерки за спречување на повторното појавување на смртоносниот вид на вирусот Х5Н1. (Девет часот - 25/05/06; Ромпрес - 24/05/06)
