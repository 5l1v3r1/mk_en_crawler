04/02/2005
СКОПЈЕ, Македонија -- Премиерот Владо Бучковски во четвртокот (3-ти февруари) се состана со претседателот на Сојузот на синдикатите на Македонија, Ванчо Муратовски, на разговори во врска со владината социјална и економска агенда. По состанокот Муратовски истакна дека 90 отсто од прашањата се хармонизирани, велејќи дека е оптимист оти Владата ќе ги исполни своите обврски кон синдикатите. Тој додаде дека разговарал за претстојните структурни промени поврзани со евентуалното членство во ЕУ, како и со аранжманите со ММФ и со Светската банка. (Утрински весник - 04/02/05; MИA - 03/02/05)
