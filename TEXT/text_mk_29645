31/01/2011
СКОПЈЕ, Македонија -- Опозициската партија на етничките Албанци, Нова демократија (НД), ќе ја бојкотира работата на парламентот почнувајќи од понеделник (31-ви јануари), одлучи во неделата централниот одбор на партијата. Претседателот на НД, Имер Селмани, објави дека неговата партија не сака да ја легитимизира „дискриминаторната политика, политиката на поделби и изолација“, и рече дека одлуката била поттикната од одлуката на владејачките партии за игнорирање на приговорите на НД во врска со пописот на населението, уставнитре измени и проектот Скопје 2014. Партијата има четири претставници во парламентот. Во петокот опозициската СДСМ, Новата социјалдемократска партија, Новата алтернатива и Либералната партија излегоа од парламентот за да протестираат против замрзнувањето на банкарските сметки на приватниот телевизиски канал А1. (Канал 5, Алсат М, МИА, Сител, A1 - 30/01/11)
