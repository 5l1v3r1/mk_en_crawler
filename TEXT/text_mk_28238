19/09/2010
СКОПЈЕ, Македонија -- Македонија и Србија во саботата (18-ти септември) се согласија да им дозволат на своите граѓани да ја преминуваат заедничката граница со лични карти, наместо со пасоши. Иницијативата беше објавена по состанокот во Скопје меѓу македонската министерка за внатрешни работи, Гордана Јанкуловска, и нејзиниот српски колега, Ивица Дачиќ. Мерката најпрво ќе се однесува само на луѓето што живеат во пограничните зони. Понатамошни регулативи се потребни пред истата да може да се спроведува за сите граѓани на Србија и Македонија. Двајцата министри, исто така, се согласија да продолжат со соработката во борбата против организираниот криминал, тероризмот и корупцијата. (MИА, Макфакс, Алсат М, А1, Танјуг, РТС, АФП - 18/09/10) 
