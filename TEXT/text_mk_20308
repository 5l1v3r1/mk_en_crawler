14/08/2007
СОФИЈА, Бугаријa -- Претседателот на Граѓаните за европски развој на Бугарија, Бојко Борисов, во понеделникот (13-ти август) поднесе официјално барање да се кандидира за втор мандат како градоначалник на Софија. Локалните избори се закажани за 28-ми октомври. Борисов е популарен во Бугарија и се надева дека ќе добие поддршка од десничарските партии, како и од националистичката партија ВМРО.
Во меѓувреме, Движењето за правата и слободите (МРФ) предлага заеднички кандидат на владејачката коалиција, кој би можел да се натпреварува со Борисов. Водачот на МРФ Ахмет Доган рече дека кандидатот би можел да доаѓа од која било партија. Тој посочи на Милен Велчев, заменик-претседател на Националното движење за стабилност и напредок, како можен избор. (бТВ, Сега, БТА - 14/08/07; Фокус, Дарик, Медиапул, БНТ - 13/08/07) 
