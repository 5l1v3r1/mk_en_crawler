27/05/2005
САРАЕВО, Босна и Херцеговина (БиХ) -- Планот за пренесување на власта од Канцеларијата на високиот претставник на босанските институции ќе биде објавен во вторник (31-ви мај), изјави високиот претставник Педи Ешдаун во интервјуто за БХТ1 во четвртокот. Ешдаун рече дека ова прашање ќе биде приоритет до крајот на неговиот мандат. Како резултат на пренесувањето на власта, локалните институции ќе добијат поголеми политички одговорности. 
Исто така во четвртокот, шефот на делегацијата на ЕК во БиХ, Мајкл Хамфрис, потврди дека ЕУ нема да се повлече од принципите во врска со полициските реформи во БиХ. Хамфрис истакна дека воспоставувањето на ефикасни, транспарентни и професионални полициски сили претставува услов за членството во ЕУ. Парламентот на РС, кој се двоуми во врска со истите, за понеделник закажа вонредна седница на која ќе се расправа околу ова прашање. (Дневни аваз, Независне новине - 27/05/05; НТВ Хајат, РТРС, ПБС БиХ - 26/05/05)
