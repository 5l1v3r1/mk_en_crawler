10/11/2006
БЕЛГРАД, Србија -- Српскиот претседател Борис Тадиќ во петокот (10-ти ноември) изјави дека официјално потпишал декрет со кој се распишуваат парламентарни избори на 21-ви јануари. Овој потег следеше по договорот постигнат во четвртокот помеѓу политичките партии во земјата. Според овој договор, по изборите за законодавниот дом, во мај ќе следат претседателски избори. Одлуката за ова беше донесена по едномесечни преговори. Продемократските партии сакаа изборите да се одржат пред крајот на декември, додека Радикалната партија и социјалистите вршеа притисок за датум подоцна. 
Исто така во четвртокот, парламентот ги потврди оставките на вицепремиерот Ивана Дулиќ-Марковиќ, министерот за финансии Млаѓан Динкиќ, министерот за земјоделство, Горан Живков, и министерот за здравство, Томица Милосављевиќ. Четворицата членови на Г17 Плус -- кои ги поднесоа своите оставки на 31-ви септември -- велат дека застојот во преговорите за Договорот за стабилизација и асоцијација (ДСА) е причина за нивните оставки. (Танјуг, Политика, Вечерње новости, Данас - 10/11/06; AФП, Ројтерс, СРНА, Бета - 09/11/06) 
