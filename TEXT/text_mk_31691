10/04/2003
САРАЕВО, Босна и Херцеговина (БиХ) -- Парламентарниот Дом на претставници на БиХ, во средата (9 април), ја одобри кандидатурата на Борислав Паравац за српски член на трипартитното Претседателство. Националистичката Српска демократска партија го номинираше на местото кое остана празно по минатонеделната оставка на Мирко Шаровиќ, поради таканаречената афера Орао. Потоа, номинацијата на Паравац ќе биде разгледувана од Домот на народи на БиХ. Ако биде одобрена, тој вели дека негов приоритет ќе бидат економските реформи.
Во другите вести во средата, Државната гранична служба на БиХ призна дека безбедноста на границите и аеродромите е зајакната. Официјалните претставници велат дека два настана се причина за тоа: атентатот на починатиот српски премиер Зоран Ѓинfиќ и кризата во Ирак. (извори на ОХР, ПБС БиХ, Независне новине - 10/04/03; ПБС БиХ - 09/04/03)
