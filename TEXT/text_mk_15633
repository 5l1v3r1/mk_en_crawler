26/10/2006
БАЊА ЛУКА, Босна и Херцеговина (БиХ) -- Водачите на најголемата српска партија во БиХ, Сојузот на независните социјалдемократи (СНСД), остварија разговори во средата (25-ти октомври) со најголемата бошњачка Партија за демократска акција (СДА), Социјалдемократската партија (СДП) и Српската демократска партија (СДП) за евентуално коалицирање. По разговорите, генералниот секретар на СНСД, Игор Радојчиќ, рече дека СДА, заедно со мултиетничката СДП, ќе биде „преференцијален коалициски партнер“ на централно ниво. Претседателот на СНСД, Милорад Додик, пак, рече дека неговата партија и СДС се согласиле да ги остават настрана разликите и да соработуваат околу прашањата кои се клучни за интересите на Република Српска.
Ситуацијата може уште повеќе да се усложни ако партнерите на СДА влезат во коалиција со Партијата за БиХ на ниво на Федерацијата на БиХ -- како што најверојатно ќе се случи -- и на државно ниво. (Дневни аваз, Независне новинe - 26/10/06)
