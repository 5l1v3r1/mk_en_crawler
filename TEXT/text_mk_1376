28/09/2009
 Хрватскиот метеоролог Иван Чачиќ беше избран за претседател на Европската регионална асоцијација на Светската метеоролошка организација. Чачиќ е директро на Метеоролошката и хидролошката служба на Хрватска. 
*** 
Масовна кралска гробница од четвртиот век п.н.е. беше откриена на 19-ти септември во близина на Прилеп, Maкедонијa. Aрхеолозите велат дека истата, најверојатно, му припаѓала на владетел од Палеолошката династија. Локалитетот е направен од монолитски камења, кои тежат по два тона. Во текот на ископувањата, исто така, беа откопани врвови од железни копја, глава од теракотна женска фигура, обетки и други артефакти. 
*** 
Археолозите кои работат на локалитетот на античка Троја, во Tурција, пронајдоа остатоци од маж и жена за кои се верува дека починале во 1.200 година пред н.е., објави грчкиот професор Ернст Перника, кој ги води ископувањата, во вторникот (22-ри септември). Телата беа пронајдени во близина на одбранбената линија во градот изграден во доцниот Бронзен период.
*** 
Првиот кубичен сателит направен досега во Tурција беше лансиран во орбитата од база во Индиската вселенска истражувачка организација, во средата (23-ти септември). ITUpSAT1 беше произведен во Истанбулскиот технички универзитет и тежи 1 килограм. Истиот орбитрира од земјата на висина од 720 километри.
*** 
Единаесет градови во Бугаријa во петокот (25-ти септември) се приклучија на Европската ноќ на научниците 2009. Оваа година денот ја славеше астрономијата и технологијата. Истиот беше одбележан со концерти, изложби, поетски читања, часови, астрономија и кулинарски натпревар. 
*** 
 Бугаријa е домаќин на меѓународен форум за органско земјоделство од саботата (26-ти септември) до 1-ви октомври. Настанот, организиран од холандската фондација за органско земјоделство Авалон, донесе експерти од Софија во оваа област од повеќе од 25 земји.
 (Разни извори – 21/09/09-28/09/09) 
