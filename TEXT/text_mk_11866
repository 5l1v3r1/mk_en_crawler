19/01/2005
САРАЕВО, Босна и Херцеговина (БиХ) -- Полициската мисија на ЕУ (ЕУПМ) во БиХ во вторникот (18-ти јануари) ја пофали успешната полициска соработка помеѓу одделите на двата ентитета -- сараевското Кантонско министерство за внатрешни работи и Источниот сараевски центар за јавна безбедност. Портпаролот на ЕУПМ рече дека соработката резултирала со растурање на бандите за кражби на автомобили и рекетирање. 
Во другите вести, претставниците на ЕУФОР во вторникот потврдија дека еден приоритет на мисијата е да им помогне на властите во БиХ во борбата против организираниот криминал. ЕУФОР повторно ја истакна потребата за борба против криминалот и корупцијата на сите нивоа, меѓу другото и во државната администрација.
Исто така во вторникот, претставниците на шест владејачки партии на Бошњаци и Хрвати се состанаа на разговори во врска со сегашниот политички ќор-сокак во работата на Министерскиот совет на БиХ. Активностите на централната Влада беа блокирани по оставката на неколку српски министри поради санкциите наметнати против Република Српска минатиот месец. (Независне новине - 19/01/05; Фена, ПБС БиХ, НТВ Хајат - 18/01/05)
