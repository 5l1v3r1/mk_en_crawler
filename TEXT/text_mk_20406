15/10/2007
БЕЛГРАД, Србија -- Државната комисија за судир на интереси во петокот (12-ти октомври) објави дека спроведува истрага против министерот за инфраструктура Велимир Илиќ во врска со наводните дејства додека бил министер за капитални инвестиции во претходната влада. Комисијата одлучи да го отвори случајот по неколкуте извештаи во медиумите за тоа дека Илиќ ја отпочнал изградбата на една приватна болница без да ги обезбеди неопходните дозволи за земјиштето што го поседува со својот брат, градоначалникот на Чачак, Воислав Илиќ. Министерот Илиќ, кој е член на помалиот коалициски партнер во владата, Нова Србија, рече дека ги добил сите неопходни дозволи, но не знаел дека треба да ги пријави градежните работи до комисијата. (Б92, РТС, Бета, Танјуг - 12/10/07)
