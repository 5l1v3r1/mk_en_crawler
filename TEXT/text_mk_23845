23/01/2009
АТИНА, Грција -- Илјадници фармери повторно го блокираа сообраќајот на главните патишта во четвртокот (22-ри јануари), барајќи од владата да ја зголеми цената на нивните производи, да ги зголеми пензиите и субвенциите и да ги намали даноците за горивата. Четвртиот ден од протестите резултираше со сообраќаен метеж на автопатот Атина-Солун и доведе до затворање на граничните премини со соседна Бугарија. Министерот за земјоделство, Сотирис Хацигакис, веќе се состана со претставници на штрајкувачите и им понуди 500 милиони евра за поддршка на земјоделскиот сектор. Но, фармерите велат дека тоа не е доволно и ветија дека ќе продолжат со протестите. (AНА-МПА, Та Неа, Етнос - 23/01/09; AЛ - 22/01/09)
