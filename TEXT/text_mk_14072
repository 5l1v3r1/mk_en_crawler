17/03/2006
ТИРАНА, Албанија -- Нов инцидент на Националната гарда во четвртокот (16-ти март) уште повеќе ги зголеми тензиите помеѓу владејачката Демократска партија (ДП) и главната опозициска Социјалистичка партија (СП). Членовите на Националната гарда се обидоа да го спречат претседателот на пратеничката група на СП, Петро Коци, да влезе во законодавниот дом во четвртокот, наведувајќи ја како причина одлуката на заменик-претседателот на парламентот, Фатос Беја, 15 дена да му забрани нему и на уште тројца други опозициски пратеници влез поради несоодветно однесување. По протестите на СП поради чекорот на Беја Коци конечно можеше да влезе во парламентот. (Aлбански вести - 17/03/06) 
