04/06/2004
(Ројтерс, АП, Хрватски информативен центар, Радио Б92 - 03/06/04)
Во невообичаено позитивната изјава од четвртокот (3-ти јуни) главната обвинителка на ОН, Карла дел Понте, рече дека Хрватска сега целосно соработува со Меfународниот кривичен трибунал за поранешна Југославија (МКТЈ).
"Конечно дојдов во една балканска држава која целосно соработува" изјави Дел Понте во Загреб. Според Ројтерс, ова е првпат обвинителката на ОН да даде толку позитивна оценка за односите на Хрватска со МКТЈ.
Одговорајќи на новинарски прашаoа по нејзиниот состанок со министерката за правда, Весна Шкаре-Озболт, Дел Понте рече дека единствено отворено прашаoе сега е случајот со пензионираниот генерал Анте Готовина, кој таа го опиша како "особено значаен".
"Меfународната заедница не следи. Се надевам дека ќе успееме наскоро да го доведеме Готовина во Хаг", рече Дел Понте.
Таа, исто така, рече дека обвинителите ќе побараат од Трибуналот на ОН да пренесе неколку важни случи во хрватските судови. И покрај тоа што не даде детали, нејзината портпаролка претходно информираше дека пензионираните генерали Рахим Адеми и Мирко Норац би можеле да бидат судени во нивната татковина. Тие двајцата се обвинети за нивните наводни улоги во злосторствата против етничките Срби, за време на операцијата на Хрватската армија во септември 1993 година во Yебот Медак.
Од исклучителна важност за Загреб е да докаже дека може да спроведе слободни судски процеси, истакна Дел Понте.
На 17-ти јуни ќе започне дводневен самит, на кој водачите на ЕУ треба да одлучат дали Хрватска ќе добие формален кандидатски статус за ЕУ - отскочна штица за отвораoе на разговори за пристап со Брисел. Хрватска се надева дека ќе пристапи во ЕУ во 2007 година. ЕУ ја постави целосната соработка со МКТЈ како главен услов за кандидатурата на Хрватска.
МКТЈ ќе ги заврши сите судски процеси до 2008 година, а жалбите до 2010 година. Во четвртокот Дел Понте изјави дека до крајот на оваа година ќе бидат издадени уште пет нови обвиненија поврзани со воените злосторства за време на балканските конфликти во 1990-тите години.
