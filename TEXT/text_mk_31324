01/12/2010
AТИНА, Грција -- Федерацијата на грчките морнари во вторникот (30-ти ноември) го прекина својот осумдневен штрајк, откако владата издаде наредба за вонредна состојба против истиот. Протестот го попречи сообраќајот и доведе до недостаток на храна на некои острови. Отпочнат минатиот вторник, штрајкот имаше за цел постигнувањето колективен договор за работни односи што нема да ги лиши морнарите од нивните бенефиции или права. Ова беше вторпат за неколку месеци владата да се закани дека ќе ги уапси штрајкувачите ако не се вратат на своите работни места. Првиот беше против камионџиите што штрајкуваа. (Ројтерс, Блумберг - 30/11/10)
