29/11/2009
ПРАГА, Чешка -- Земјите од Западен Балкан нема да бидат изоставени од идното проширување на ЕУ, објави во саботата (28-ми ноември) европскиот комесар за проширување, Стефан Фуеле, еден ден откако беше назначен на позицијата. Фуеле, кој е чешки министер за европски прашања, посочи дека Западен Балкан и Турција ќе бидат главните места за официјалните посети, додека тој е комесар за проширување.
Претставувајќи го својот тим во петокот, претседателот на Европската комисија (ЕК) Жозе Мануел Баросо именуваше неколку нови комесари од Југоисточна Европа. Марија Даманаки од Грција е избрана за комесар за риболовните прашања, додека портфолиото на земјоделството му припадна на Дачијан Чиолос од Романија. Бугарската министерка за надворешни работи, Румјана Желева, ќе ја преземе новоформираната позиција на комесар за меѓународна соработка.
Во очекување на одобрението од Европскиот парламент, новата ЕК се очекува да почне со работа на крајот од јануари. (Бета, Б92 - 28/11/09; Стандард, Труд, Агерпрес, Медиафакс, АП, ЕУ Бизнис - 27/11/09)
