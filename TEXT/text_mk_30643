15/02/2011
СОФИЈА, Бугарија -- Комисија од пет судии на Врховниот административен суд во понеделникот (14-ти февруари) го ослободи Ахмет Доган, водачот на најголемото етничко турско Движење за правата и слободите (МРФ), во големиот судски процес за корупција. Комисијата ја потврди претходната одлука на комисијата од истиот суд -- оваа одлука не е предмет на жалба. Случајот беше отворен во септември откако парламентарната комисија откри можен судир на интереси кај Доган, кој добил околу 1 милион евра за консултациите во врска со проектите за хидроцентрали во 2008 и 2009 година, кога неговата партија беше на власт како коалициски партнер. Судот заклучи дека ниту има докази што би покажале оти Доган го прекршил јавниот интерес, ниту бил прекршен законот за судир на интереси, со оглед на тоа што законот за обелоденување вакви судири бил усвоен откако Доган го потпишал својот договор. (Софија ечо, Новините, Фокус, БНТ, бТВ - 14/02/11)
