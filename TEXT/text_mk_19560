25/03/2008
ТИРАНА, Албанија -- Премиерот Сали Бериша во понеделникот (24-ти март) објави дека владата ќе им исплати надоместок на оние чии домови или дуќани беа оштетени од неодамнешната серија експлозии во едно складиште за муниција. Во експлозиите на 15-ти март во селото Гердец загинаа 22 лица, а стотици други беа повредени. Владата ќе потроши преку 12 милиони евра за да помогне во реконструкцијата на 2.615 објекти. Бериша ја информираше својата влада дека областа за која станува збор е исчистена од повеќе од 5.000 парчиња стара муниција, расфрлени по експлозиите, но дека остануваат да се исчистат уште 1.000 квадратни метри.
Опозициските водачи и понатаму го повикуваат Бериша да поднесе оставка, обвинувајќи ја владата за експлозиите. Тие, исто така, го обвинуваат Бериша дека го намалува бројот на жртвите. „Сакаме премиерот да поднесе оставка и да се откаже од својот парламентарен имунитет и да им дозволи на обвинителите да спроведат истрага“, рече водачот на Социјалистичката партија, Еди Рама. (Шкип, Шекули - 25/03/08; Балканвеб, Топ-ченал, ВОA - 24/03/08)
