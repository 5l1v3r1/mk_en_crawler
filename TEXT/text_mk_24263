14/07/2009
МАДРИД, Шпанија -- Грчкиот премиер Костас Караманлис и неговиот српски колега, Хозе Луис Запатеро, во понеделникот (13-ти јули) се согласија да ја зајакнат соработката во борбата против нелегалната имиграција, објавија медиумите. „Растечкиот проблем ... бара европска солидарност и може да се реши само преку заеднички напори“, рече Караманлис на заедничката прес-конференција во Мадрид. Грција повика на европска крајбрежна стража, со цел подобрување на поморската контрола на територијата на ЕУ. Запатеро рече дека фаќањето во костец со нелегалната имигранција ќе биде меѓу приоритетите на Шпанија кога ќе го преземе своето ротирачко претседавање со ЕУ во јануари.
Во другите вести од понеделникот, грчкото Министерство за одбрана ја обвини Турција дека го нарушува воздушниот простор на земјата. Министерството соопшти дека осум турски борбени авиони летале ниско над малиот остров Агатониси во источниот Медитеран, предизвикувајќи паника меѓу локалните жители. (AНА-МПА, Нафтемборики, Елефтеротипија, ДПА, АП - 13/07/09)
