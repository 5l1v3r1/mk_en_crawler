02/09/2005
СОФИЈА, Бугарија -- Претседателот Георги Парванов ќе ги посети САД во средината на октомври, при што ќе оствари разговори со својот колега Џорџ В. Буш. Тоа ќе биде нивни прв официјален состанок по изборот на Парванов пред четири години, и покрај тоа што и претходно имале состаноци на различни меѓународни форуми. 
Во другите вести од четвртокот, бугарската влада го одобри наименувањето на 28-те нови гувернери на окрузите. Бугарската социјалистичка партија ќе управува со 14 окрузи, вклучувајќи го и главниот град, Софија. Центристичката НДС-II има осум гувернери, додека Движењето за правата и слободите (ДПС) на етничките Турци има шест. Ова прашање стана извор на политички расправии откако беше одлучено дека ДПС добил гувернери во окрузите каде што нема големи турски заедници. (Медиапул, News.bg - 01/09/05)
