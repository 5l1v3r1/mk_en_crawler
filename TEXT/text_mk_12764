04/03/2005
ОХРИД, Македонија -- За време на состанокот во четвртокот (3-ти март) претседателот Бранко Црвенковски и неговиот црногорски колега Филип Вујановиќ изразија задоволство од нивото на билатералните односи и ветија понатамошно проширување на соработката, особено во областа на економијата. Црвенковски додаде дека подготовките за отворање на македонско конзуларно претставништво во Подгорица се влезени во финалната фаза. Вујановиќ, од своја страна, ја истакна важноста на транспортниот коридот низ Косово, за кој рече дека значително ќе ја зголеми трговијата.
Во другите вести, официјалните претставници од Македонија и Србија во четвртокот се согласија дека треба да се отворат пет нови гранични премини долж нивната заедничка граница. Тие, исто така, ветија продолжување на дијалогот во надеж дека ќе се изнајде решение во врска со одбележувањето на границата помеѓу Македонија и Косово. (MИA, Maкфакс - 03/03/05) 
