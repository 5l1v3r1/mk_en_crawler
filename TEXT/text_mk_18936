04/04/2007
БЕЛГРАД, Србија -- Генералниот секретар на Советот на Европа (СоЕ), Тери Дејвис, во средата (4-ти април) ја заврши дводневната посета на Белград, која се фокусираше на подготовките за престојното претседателствување на Србија со Министерскиот комитет на СоЕ. Мандатот ќе трае од мај до ноември. На состанокот со министерот за надворешни работи, Вук Драшковиќ, Дејвис истакна дека оваа позиција ќе й даде можност на Србија да се докаже како водач во регионот, како и во Европа во целина. Драшковиќ рече дека приоритетите на Србија ќе бидат демократијата и човековите права, борбата против тероризмот и потврдувањето на вредностите на СоЕ на Балканот. (Глас јавности - 04/04/07; Бета, Танјуг - 03/04/07)
