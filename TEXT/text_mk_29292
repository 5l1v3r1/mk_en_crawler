04/06/2010
AНКАРА, Турција -- Уставниот суд во четвртокот (3-ти јуни) одлучи да продолжи со претресот на случајот за уставните амандмани, продолжувајќи ја својата седница следниот вторник, според официјално соопштение. Барањето го поднесе Републиканската народна партија (ЦХП), најголемата опозициска партија, која ги оспори неодамна одобрените уставни амандмани врз основа на процедурата и содржината. ЦХП тврди дека најмалку 3 од 27 членови се спротивни на духот на актуелниот устав. Ако Уставниот суд одлучи дека овие аргументи имаат основа, тогаш ќе го разгледа случајот врз основа на содржината. Сепак, многу адвокати и владејачката Партија на правдата и развојот тврдат дека судот не може да ја разгледува содржината на уставните амандмани, туку само процедурата според која тие се одобрени. Ако судот донесе одлука против амандманите, истиот може да го поништи референдумот за пакетот уставни реформи закажан за 12-ти септември. (Заман, Хуријет, Јени Сафак - 04/06/10)
