16/08/2006
БАЊА ЛУКА, Босна и Херцеговина (БиХ) -- Високиот претставник во БиХ, Кристијан Шварц-Шилинг, во вторникот (15-ти август) предупреди дека Канцеларијата на високиот претставник (ОХР) нема да биде затворена следната година, ако Договорот за стабилизација и асоцијација помеѓу БиХ и ЕУ не биде потпишан. За време на посетата на Бања Лука и состаноците со претседателот на Република Српска (РС) Драган Чавиќ и премиерот Милорад Додиќ, Шварц-Шилинг рече дека мора да има напредок во клучните полициски и уставни реформи пред да се преземат чекори за затворање на ОХР и нејзино трансформирање во канцеларија на специјалниот претставник на ЕУ. 
Сепак, според локалните медиуми, Додик во вторникот потврди дека властите на босанските Срби нема да дозволат полициските сили на босанските Срби да се соединат во централизирани национални полициски сили. Тој инсистираше на тоа дека силите на ентитетот ќе останат одделна организациска единица со јасен авторитет. Приговорите на РС околу полициските реформи претставуваат главната пречка во разговорите за ДСА. (Дневни аваз, Независне новине - 16/08/06; ПБС БиХ, УПИ, АФКС - 15/08/06)
