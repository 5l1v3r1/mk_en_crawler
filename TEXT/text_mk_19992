19/12/2007
СОФИЈА, Бугарија -- Опозицискиот Сојуз на демократските сили (УДФ) ја разгледува можноста за партнерство со Граѓаните за европски развој на Бугарија (ГЕРБ), најпопуларната партија во земјата. Изјавата на водачот на УДФ, Пламен Јуруков, од вторникот (18-ти декември) навестува промена на политиката, со оглед на тоа што УДФ претходно ја отфрли можноста за ваква соработка.
Во меѓувреме, партијата предводена од премиерот Симеон Саксобурготски, Националното движење за стабилност и напредок (НДСВ), наводно се подготвува да ги смени членовите на бунтовничката фракција во партијата, почнувајќи со замениците-министри. НДСВ, дел од владејачката коалиција, постојано губи свои членови во парламентот. Шеснаесеттиот, Петја Гегова, ја напушти партијата во понеделникот. (Дневник, Труд, Сега - 19/12/07)
