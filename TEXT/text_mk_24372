12/07/2009
САРАЕВО, Босна и Херцеговина (БиХ) -- Илјадници босански муслимани се собраа во Сребреница во саботата (11-ти јули) за закопот на 534 новоидентификувани жртви од масакрот во Сребреница во 1995 година. Остатоците беа неодамна пронајдени во масовни гробници и беа закопани во Меморајалниот парк Поточари, надвор од Сребреница. Жртвите беа меѓу 8.000 муслимани убиени во најголемото злосторство во Европа од Втората светска војна. Говорејќи на церемонијата, високиот претставник Валентин Инзко рече дека жртвите не смеат да бидат заборавени и повика на казнување на одговорните.
Сеќавање за масакрот се одржа оваа година за првпат во Европа, но не и во самата БиХ. Минатата недела членовите на босанските Срби во парламентот ја блокираа резолуцијата за прогласување на 11-ти јули за ден на сеќавањето. Во Белград во петокот околу 100 српски групи за човекови права одржаа протести пред кабинетот на претседателот, барајќи 11-ти јули да биде прогласен за ден на сеќавањето. (Ројтерс, АФП, АП, ДПА, РФЕ, Глас Србије, Бета, Б92 - 11/07/09, Фонет, Дневник, Танјуг, АП, ДПA - 10/07/09)
