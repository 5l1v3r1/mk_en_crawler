28/01/2008
Центар за истражување и иновации, финансиран од државните владини организации и синдикати од Грција, Шпанија, Португалија, Италија, Бугарија, Кипар и Mакедонијa ќе биде формиран во Грција со седиште во Солун. Неговата главна цел ќе биде поддршка на регионалните државни влади преку истражувањето, спроведувањето на европските истражувачки и развојни програми, обука и примена на модерните технологии во јавниот сервис.
*** 
Во рамките на иницијативата за големување на наталитетот во Maкедонија секоја жена помлада од 40 години ќе има право на три обиди за вештачко оплодување. Владата ќе плаќа за процедурите, во одреден број клиники овластени од страна на државата, објави во понеделникот (21-ви јануари) македонскиот министер за здравство, Имер Селмани. 
*** 
Црногорската влада и американскиот софтверски гигант „Мајкрософт“ заеднички формираа „Иновативен центар“ со цел развој на ИТ општеството и Центар на Мајкрософт за поддршка на образованието при Универзитетот на Црна Гора, објавија владини претставници и претставникот на „Мајкрософт“ Вахе Торосиан во четвртокот (24-ти јануари). 
*** 
Третото албанско претпријатие за мобилна телефоина, Игл Мобајл, се подготвува да започне со работа на почетокот од март. Претпријатието, кое ќе се натпреварува на локалниот пазар со АМЦ и Водафон ќе започне со техничките подготовки во февруари, во земјата со 1,9 милиони корисници на мобилни телефони.
*** 
Тим романски специјалисти по медицина, предводени од професорот Иринел Попеску успешно отстрани хепатитичен тумор од жена со користење на новата роботска техника во саботата (19-ти јануари). Новата техника значително го намалува постоперативното заздравување и скоро сосема го елиминира ризикот од компликации.
*** 
Првата национална програма во Србијa за спречување на ракот на цервиксот започна во понеделникот (21-ви јануари) кога Европа ја започна неделата посветена на оваа болест. Заменик-министерот за здравство, Горан Илиќ, рече дека Србија има најголем број на случаи на рак на цервиксот во Европа и дека во рамките на оваа програма околу 2,3 милиони жени на возраст помеѓу 23 и 69 години ќе може да се тестираат бесплатно. 
(Разни извори – 21/01/08 - 28/01/08) 
