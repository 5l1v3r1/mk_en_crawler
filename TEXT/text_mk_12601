07/03/2005
АНКАРА, Турција -- Tурција мора да го забрза спроведувањето на демократските реформи, му рече во неделата (6-ти март) комесарот за проширување на ЕУ Оли Рен на министерот за надворешни работи Абдула Ѓул, велејќи дека процесот моментно е во затишје. Рен ги издвои искоренувањето на мачењето и заштитата на правата на жените и религиозните малцинства како области во кои треба уште многу да се направи. Тој, исто така, објави дека Турција потврдила оти ќе го потпише протоколот со ЕУ со кој ќе се прошири сегашниот договор на новите членки на Унијата, вклучувајќи го и Кипар. Во понеделникот Рен и Ѓул се состанаа со луксембуршкиот министер за надворешни работи Жан Аселборн, чија земја моментно претседава со ЕУ. (НTВ, Блумберг - 07/03/05; Блумберг, ББС, АП - 06/03/05) 
