28/07/2006
ВАШИНГТОН, САД -- Романија игра клучни улоги во регионот на Црното Море и на Балканот, му рече во четвртокот (27-ми јули) претседателот Џорџ В. Буш на својот романски колега во посета на земјата, Трајан Басеску. Тој рече дека земјата претставува стабилизаторски фактор во регионот на нови демократии. Басеску, пак, од своја страна, рече дека Романија ќе продолжи да придонесува за мирот и развојот во Југоисточна Европа.
И покрај тоа што ја отфрли можноста за укинување на визниот режим за Романците, Буш вети дека ќе ги олесни условите за влез за студентите и оние кои бараат работа во САД, додавајќи дека се подготвуваат насоки за прашањето на визниот режим. (Котидианул, Зиуа - 28/07/06; Ромпрес - 27/07/06)
