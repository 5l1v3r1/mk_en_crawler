30/03/2009
ТИРАНА, Албанија -- Известувачите на Советот на Европа (СоЕ) Дејвид Вајлшир и Јаако Лааксо во саботата (28-ми март) претставија извештај пред Советот во врска со последните реформи во Албанија. Лааксо и Валјшир го подготвија својот извештај во врска со мисијата на утврдување на фактите во февруари. Во документот, исто така, се критикува усвојувањето на контроверзниот нов закон за лустрација во земјата минатиот декември, без широк политички консензус, но се поздравува одлуката на владата за одложување на неговото спроведување. Законот предвидува проверка на сите функционери со цел да се утврди дали соработувале со тајните служби од времето на комунизмот.
Во другите вести, шефот на делегацијата на Европската комисија во Тирана, Хелмут Лохан, во неделата рече дека владата мора да загарантира постабилна јавна администрација. Тој истакна дека Унијата обезбедила 200 милиони евра помош за ова. (Балкан веб, Телеграфи, ББС, Њус 24, Шекули, Клан - 29/03/09) 
