13/08/2004
БУКУРЕШТ, Романија -- Германскиот канцелар Герхард Шредер во четвртокот (12-ти август) изјави дека Романија би можела да ги заврши своите разговори за пристап со ЕУ до крајот на оваа година, ако ја задржи сегашната динамика на реформи. „Европскиот совет планиран за оваа есен, без сомнение, ќе одлучи дека условите се исполнети и реално може да се смета дека разговорите за членството ќе завршат“, рече тој. Завршувањето на преговорите до крајот на оваа година ќе й овозможи на Романија пристап во ЕУ во 2007 година, заедно со Бугарија. Во своето обраќање пред новинарите во Букурешт, Шредер, исто така, ја истакна и важноста на економските врски помеѓу двете земји, опишувајќи ја Романија како „вистински економски партнер“. 
За време на посетата на Романија, Шредер го посети гробот на својот татко, кој бил убиен за време на Втората светска војна. Фриц Шредер загинал во октомври 1944 година и бил погребан со уште осум други германски војници во Чану Маре. Неговиот син тогаш имал шест месеци. (Ромпрес - 13/08/04; АФП, Медиафакс, Nine O'Clock - 12/08/04) 
