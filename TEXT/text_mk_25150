26/08/2009
AТИНА, Грција -- Владата во вторникот (25-ти август) објави широк план за надомест за загубите што ги претрпеа во пожарите северно од Атина во изминатите неколку дена. Владата, исто така, вети дека ќе се посвети и на прашањето на еколошката штета. Владиниот портпарол Вангелис Антонарос рече: „Онаму каде што претходно имаше дрвја, ќе бидат посадени нови дрвја. Нема да има никакви исклучоци“. Според прелиминарните податоци, околу 150 куќи изгореа до темел во регионот на Атика. Пожарите, исто така, уништија околу 21.000 хектари шума. (Нафтемборики, Вима - 26/08/09; AФП - 25/08/09)
