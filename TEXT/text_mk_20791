07/10/2007
БЕЛГРАД, Србија -- Во изјавата по повод одбележувањето на 70-годишнината од соборувањето на режимот на Слободан Милошевиќ, српскиот премиер Воислав Коштуница во петокот (5-ти октомври) рече дека Србија доби слобода и стана демократска, правна држава со стабилен економски развој. Сепак, додаде тој, земјата сега „е соочена со најголемиот предизвик од 5-ти октомври 2000 година“ во косовското прашање. Тој инсистираше на тоа дека Косово не може да прогласи независност од Србија и дека секој Србин во Косово ќе остане државјанин на Србија. Тој, исто така, го обвини НАТО дека се обидува да ги наметне своите интереси во регионот.
Генералниот секретар на НАТО, Јап де Хоп Шефер, во петокот објави своја изјава, велејќи дека дејствата на Алијансата во Косово сега во никој случај не се поврзани со желбата за управување со покраината. НАТО е во Косово за да ја загарантира стабилноста и безбедноста на целото население и да ги заштити мнозинството и малцинството, рече тој. (Б92 - 06/10/07; ФоНет, АП, БИРН, Танјуг - 05/10/07)
