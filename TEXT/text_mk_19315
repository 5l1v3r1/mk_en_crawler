28/09/2007
БУКУРЕШТ, Романија -- Претседателот Трајан Башеску во четвртокот (27-ми септември) за Романската телевизија изјави дека планираното гласање за недоверба против владата на премиерот Калин Попеску Таричеану не претставува приоритет. Иако „заслужува целосна почит“, гласањето главно претставува одраз на борбата за превласт во рамките на ПСД, рече тој. Башеску додаде дека организирањето на изборите за Европскиот парламент е поважно во моментов. Крајниот рок за поднесување на кандидатските листи на партиите истекува в четврток. Изборите треба да се одржат на 25-ти ноември. (Гардијанул, Романија либера, Nine O'clock - 28/09/07; Ромпрес - 27/09/07)
