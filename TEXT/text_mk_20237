14/09/2007
ПОДГОРИЦА, Црна Гора -- Поранешниот премиер Мило Ѓукановиќ покрена тужба за клевета против новинарот Жељко Ивановиќ, кој тврдеше дека Ѓукановиќ и неговото семејство стојат зад неодамнешното претепување на Ивановиќ пред еден ресторан во Подгорица. Ѓукановиќ бара паричен надоместок од еден милион евра, поради нанесената штета на неговата репутација. Тој, исто така, подигна паралелна судска постапка против главниот уредник на „Вијести“ Љубиша Митровиќ, како и против издавачот на весникот, „Дејли прес компани“, според извештајот на „Вијести“ од четвртокот (13-ти септември). (БИРН, Вијести - 13/09/07)
