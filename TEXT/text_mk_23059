02/09/2008
ХАГ, Холандија -- Поранешниот канадски армиски офицер Филип Берикоф во понеделникот (1-ви септември) сведочеше во судскиот процес против пензионираните хрватски генерали пред Хашкиот трибунал за воени злосторства. Обвинетите Анте Готовина, Иван Чермак и Младен Маркач се соочуваат со обвиненија за злосторства против човештвото и кршење на воените регулативи за време на операцијата Бура, која траеше од јули до септември 1995 година во областите на Хрватска окупирани од Срби. Сведокот на обвинителството, кој беше офицер во силите на ОН во градот Книн, рече дека во август 1995 година видел „многу села во пламен“ и дека „хрватската војска и специјалната и цивилната полиција пљачкосувале и уништувале домови“. Берикоф потврди дека бил сведок на уништувањето на селата Кистање, Цетиње и Доњи Лапац. „Низ целиот регион ... домовите кои беа одбележани како хрватски беа оставани нечепнати, додека домовите што им припаѓаа на Срби, беа уништувани“, му рече тој на судот. (Бета, Б92 - 01/09/08)
