01/02/2006
САРАЕВО, Босна и Херцеговина (БиХ) -- Германскиот дипломат Кристијан Шварц-Шилинг во вторникот и официјално ја презеде должноста на висок претставник на меѓународната заедница во БиХ. Шварц-Шилинг, кој го наследи Педи Ешдаун, рече дека негови главни приоритети ќе бидат потпишувањето на Договорот за стабилизација и асоцијација помеѓу БиХ и ЕУ, како и членството во програмата на НАТО Партнерство за мир. 
Во другите вести од вторникот, делегацијата на Европската комисија (ЕК) во БиХ објави дека ЕУ ќе обезбеди 1,23 милиони евра за реформа на полицискиот сектор. ЕК ја потврди важноста на воспоставувањето на ефикасни полициски сили на државно ниво како услов за членството во ЕУ.
Исто така во вторникот, Министерството за надворешна трговија и економски односи на БиХ објави дека Унијата одлучила да го укине ембаргото за извоз на оружје во БиХ. Санкциите беа во сила 10 години. (Независне новине, Дневни аваз - 01/02/06; извори на ОХР, Фена, ПБС БиХ, НТВ Хајат - 31/01/06)
