27/11/2005
БУКУРЕШТ, Романија -- Романскиот претседател Трајан Башеску го назначи генерал-полковник Сергиу Тудор Медар, шефот на службата за разузнавање при Министерството за одбрана, за советник на претседателот за одбраната и националната безбедност, се вели во соопштението на владата на Башеску од петокот (25-ти ноември). Според локалниот печат, Медар е и најверојатен кандидат за шеф на новоформираната Национална заедница за разузнавање (ЦНИ). ЦНИ беше формирана претходно овој месец како дел од Националниот совет за одбрана и ќе биде задолжена за централизација на информациите од тајните служби на земјата. (Девет часот - 25/11/05)
