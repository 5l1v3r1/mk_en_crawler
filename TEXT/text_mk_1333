08/06/2009
Истанбул, во Tурција, ќе биде домаќин на 4-тиот меѓународен конгрес УФО енд Њу ејџ на 13-ти и 14-ти јуни, објави новинската агенција Анадолу во средата (3-ти јуни). Познати научници, експерти, писатели, како и воени и цивилни пилоти ќе присуствуваат на конгресот. Темите за кои ќе се дискутира ќе бидат фокусирани на човечкиот живот, планетата и универзумот. 
*** 
Европската комисија побара поддршка од Романија за изнаоѓање вакцина против вирусот на грипот Х1Н1, објави романското Министерство за здравство во вторникот (2-ри јуни). Во писмото, комесарот за здравство на ЕУ, Андрула Василиу, побара од земјата да помогне во забрзувањето на напорите на ЕУ за изнаоѓање вакцина. Романскиот Институт Кантакузино доби задача да ги потврди случаите на Х1Н1 кај пациенти од девет земји во регионот.
*** 
 Грчкиот остров Наксос беше домаќин на светски научен конгрес за водата за пиење од 1-ви јуни до саботата (6-ти јуни), објави радио СКАИ. Научници од целиот свет присуствуваа на форумот, најголем настан што се одржал досега од оваа област, а чиј домаќин беше Грција. Меѓу темите беа и загадувањето на водата и легислативата на ЕУ за водата за пиење.
 *** 
Скелет на антички мамут беше пронајден во близина на археолошко наоѓалиште во Србијa. Според експертите, се работи за еден од најстарите мамути во Европа. Научниците мислат дека животното било долго повеќе од 4 метри и тежело преку 10 тона. Скелетот ќе биде конзервиран. 
*** 
Сплит, во Хрватскa, беше домаќин на Меѓународен конгрес на форензичките науки на 1-ви јуни. Настанот беше фокусиран на случаите од Втората светска војна.
 *** 
Единаесетгодишна ученичка од Американскиот универзитет во Софијa ја освои првата награда на бугарскиот Државен натпревар за млади таленти во науката. Василина Татарлиева го импресионираше жирито со нејзиниот проект за температурна мапа преку дигитална фотографија. Следно, таа ќе ја претставува Бугарија на европскиот натпревар за млади таленти во Париз.
 (Разни извори 01/06/09-08/06/09) 
