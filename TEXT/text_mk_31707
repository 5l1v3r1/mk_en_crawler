12/01/2003
САРАЕВО, Босна и Херцеговина (БиХ) -- Високиот претставник Педи Ешдаун и комесарот на полициската мисија на ЕУ (EУПМ) Свен Фредериксен се сретнаа со старешините на босанската полиција во Сараево во петокот (10 јануари). Обраќајќи им се на учесниците, Ешдаун ја истакна зголемената улога на ЕУ во земјата и изјави дека ЕУПМ е конкретен доказ за ангажираoето на Унијата за регионалната стабилност. "ЕУ покажа дека нема излезна стратегија за Балканот, туку влезна стратегија која завршува со членство во ЕУ ", изјави Ешдаун.
Во други вести, парламентот на Република Српска (РС) закажа специјална седница на 16 јануари, за да дискутира за составот на владата на новиот ентитет. Крајниот рок на новоназначениот премиер на РС Драган Микеревиќ да го претстави списокот на кандидати за министри во собранието истекува на 17 јануари. (ПБС БиХ - 11/01/03; НТВ Хајат, Извори на OХР, Фена, ББЦ - 10/01/03)
