31/01/2008
ПАРИЗ, Франција -- Турција треба да добие привилегирано партнерство наместо статус на полноправен член на ЕУ, рече германската канцеларка Ангела Меркел во средата (30-ти јануари), на конференцијата насловена како „Заедно да ја градиме иднината“, во организација на француската владејачка партија Сојуз за народно движење. Францускиот претседател Николас Саркози, исто така, присуствуваше на конференцијата и ги потврди својот став против пристапот на Турција во ЕУ. „Сакам да ме сметаат за пријател на Турција, но сепак морам да кажам дека Турција не може да има место во ЕУ бидејќи е во Мала Азија“, рече Саркози. 
Исто така во средата, турскиот министер за надворешни работи и главен преговарач со ЕУ, Али Бабаџан, рече дека неговата земја има за цел да стане првокласна демократија, која ги следи Копенхашките критериуми во врска со човековите права и граѓанските слободи. Тој потврди дека целта на Турција е да стане полноправна членка на ЕУ. (Тренд, Фајненшал тајмс, ИТАР-ТАСС, Заман - 30/01/08)
