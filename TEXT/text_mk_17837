23/01/2007
TИРАНА, Албанија -- Претседателот Алфред Мојсиу и претставниците на локалните невладини организации во понеделникот (22-ри јануари) се согласија да формираат комисија која ќе следи дали политичките партии се придржуваат на кодексот на однесување до локалните избори на 18-ти февруари. На крајот од минатата недела Мојсиу го претстави документот во кој се наведени правилата за предизборната кампања. На состанокот со невладините организации тој ја истакна улогата на општеството во изборниот процес и ги повика сите партии ги почитуваат демократските стандарди и да се воздржат од провокации или насилство. (Aлбански вести - 23/01/07; веб-страница на албанскиот претседател - 22/01/07)
