01/02/2009
ТИРАНА, Албанија -- Најголемата опозиција партија, Социјалистичката партија (СП), во петокот (30-ти јануари) се обрати до Уставниот суд, оспорувајќи го новиот закон за лустрација, кој парламентот го донесе во декември. Истиот предвидува проверка на сите официјални претставници за да се утврди дали соработувале со тајните служби во времето на комунизмот. СП вели дека законот ги крши уставните и човековите права. Социјалистите и помалите опозициски партии го бојкотираа гласањето во декември, тврдејќи дека законот е политички мотивиран и дека истиот треба да й помогне на владејачката Демократска партија да ги отстрани политичките противници на општите избори овој јуни. САД, Велика Британија и ЕУ, исто така, изразија загриженост поради законот. (Балканинсајт, Ксинхуа, АП - 30/01/09)
