19/11/2010
ЗАГРЕБ, Хрватска -- Околу 15.000 луѓе се собраа во Вуковар во четвртокот (18-ти ноември) да ја одбележат 19-годишнината од падот на градот во српски раце и да им оддадат признание на цивилите и војниците убиени тогаш. На церемонијата присуствуваа претседателот Иво Јосиповиќ, премиерката Јадранка Косор и претседателот на парламентот, Лука Бебиќ. Јосиповиќ рече дека Вуковар беше голем во својата жртва, но исто така и во способноста да простува. „Хрватска се свртува кон својата иднина и ЕУ“, додаде тој. Српските сили го окупираа Вуковар по тримесечна опсада, за време на која околу 1.000 цивили беа убиени, а 500 други беа затворени во Србија. По падот на градот, околу 22.000 несрпски жители беа протерани. (AФП, Хина, Радио слободна Европа, РТРС - 18/11/10)
