06/08/2010
ПРИШТИНА, Косово -- Мировниците на НАТО ќе ја предадат одговорноста за обезбедување на српскиот православен манастир Грачаница на косовската полиција. Командантот на КФОР, Маркус Бентлер, во четвртокот (5-ти август) рече дека потегот е резултат на подобрената безбедносна ситуација во Косово. Медиумите го цитираа владиката Теодосије од Липљане, дека оваа одлука не е донесена со согласност на Српската православна црква, и ќе ја загрози безбедноста на осумте манастири во Косово. 
Во другите вести, косовската полиција и претставниците на ЕУЛЕКС беа нападнати во два одделни инциденти во северниот дел на земјата. Патрола на ЕУЛЕКС беше каменувана на враќање од граничниот премин Брњак, додека автобус на косовската полиција беше каменуван во близина на селото Ибарска Слатина кај Лепосавиќ. Во двата инциденти немаше повредени. Локалните медиуми јавија дека нападите биле спроведени од страна на српските екстремисти. (Зери, Косова Сот, Коха Диторе, Експрес, Лајм - 06/08/10; ВоА, Клан Косова, Кохавиж, РТК - 05/08/10)
