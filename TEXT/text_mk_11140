26/04/2005
ТИРАНА, Албанија -- Претседателот Алфред Мојсиу одлучи да ги распише следните парламентарни избори во Албанија на 3-ти јули, како што се вели во сооштението на неговиот кабинет од понеделникот (25-ти април). Оваа одлука уследи по сеопфатните консултации со главните политички сили и меѓународната заедница. Истакнувајќи дека гласањето ќе биде клучен тест за подготвеноста на земјата за евроатланска интеграција, Мојсиу побара од сите оние што ќе бидат вклучени да се придржуваат на законските крајни рокови. Во вторник Присуството на ОБСЕ во Тирана ќе му ја предаде опремата за верификување на избирачките списоци на Министерството за локална власт и децентрализација. (веб-страница на албанскиот претседател, ХИНА, веб-страница на ОБСР - 25/04/05)
