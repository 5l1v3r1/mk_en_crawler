06/11/2008
БУКУРЕШТ, Романија -- Федерацијата на синдикатите во образованието „Спиру Харет“ поднесе жалба до Европскиот парламент (ЕП) во врска со одлуката на владата да го одложи за шест месеци зголемувањето од 50 отсто на наставничките плати, објавија медиумите во средата (5-ти ноември). Жалбата отиде до Комисијата за петиции на ЕП. ЕП се очекува да побара мислење на романскиот парламент за случајот, пред да донесе одлука. Владата инсистира на тоа дека ова покачување не може да си го дозволи.
Во другите вести од средата, министерот за транспорт, Лудовиц Орбан, се закани дека ќе ги тужи железничките работници за штрајкот што го планираат за петок. Тие протестираат поради одлуките на управата во врска со државната железница Цаиле Ферате Романе. (Зиаре, Медифакс, Реалитатеа ТВ - 05/11/08)
