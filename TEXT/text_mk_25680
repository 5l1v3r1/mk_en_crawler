21/01/2010
СТРАЗБУР, Франција -- Членот на прокурдската Партија за мир и демократија (БДП) во средата (20-ти јануари) поднесе тужба пред Европскиот суд за човекови права во врска со одлуката на турскиот Уставен суд за забрана на Партијата за демократско општество (ДТП). Прокурдската ДТП беше забранета минатиот месец заради наводни врски со терористичката Курдистанска работничка партија (ПКК). За време на прес-конференцијата во Европскиот парламент во Стразбур, членот на БДП Хасип Каплан тврдеше дека нема правна основа за забрана на ДТП. „Турција ја затвори својата 27-ма политичка партија; земјата влезе во Гинисовата книга на рекорди за затворање политички партии“, рече тој. (Заман - 21/01/10; СНН Турк, ДПА, БТА - 20//01/10)
