29/05/2006
БУКУРЕШТ, Романија -- Премиерот Калин Попеску Таричеану во саботата (28-ми мај) објави дека ќе биде формиран национален центар за борба против птичјиот грип. Новата агенција ќе ја водат експерти од министерствата за финансии, внатрешни работи, животна средина, здравство и транспорт. Во неделата бројот на случаите кај птиците се зголеми на 89, од кои повеќето се во окрузите Брасов и Прахова. Владата, исто така, вети дека кривично ќе ги гони фармерите кои продаваат заразена живина или ги кријат доказите за епидемија кај нивната живина. Постојат скоро 400 такви сомнителни случаи.
Претставникот на Светската здравствена организација во Романија, Виктор Олсавшки, во саботата рече дека начинот на кој се шири епидемијата во Романија се разликува од кој било друг начин во последниве неколку години. Главната опозициска партија, Социјалдемократската партија, во петокот објави груба изјава, во која се тврди дека романските власти се сосема совладани. (Ромпрес, Девет часот - 29/05/06; Медиафакс - 28/05/06; AП - 27/05/06)
