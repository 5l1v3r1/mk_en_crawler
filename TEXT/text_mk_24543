07/04/2009
AНКАРА, Турција -- Новиот генерален секретар на НАТО Андерс Фо Расмузен од Данска, во понеделникот (6-ти април) рече дека ќе ја задржи тесната соработка со Турција за време на својот мандат. На прес-конференцијата на маргините од вториот годишен форум на Алијансата на цивилизациите предводена од ОН во Истанбул, Расмузен ја опиша Турција како „близок сојузник и стратешки партнер“. Тој, исто така, рече дека Данска е можно да ја затвори телевизиската станица на курдски јазик Рој, ако доказите покажат дека истата има врски со терористичката Курдистанска работничка партија (ПКК). Турските власти честопати го критикуваа каналот за објавување изјави на ПКК. Турција претходно се противеше на номинацијата на Расмузен за генерален секретар, наведувајќи ја како причина неподготвеноста на Данска за укинување на телевизискиот канал Рој. Расмузен рече дека данската полиција и обвинителството испитуваат дали има какви било економски врски помеѓу телевизијата Рој и ПКК и дали каналот поттикнува тероризам. (Новинска агенција Анадолу, Хуријет, Сабах, ТРТ - 06/04/09)
