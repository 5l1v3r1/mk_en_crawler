04/02/2010
Од Линда Карадаку за Southeast European Times во Приштина -- 04/02/10
Културата, историјата и гостопримството се само некои од главните карактеристики со кои Косово ги привлекува туристите, 
АТС планира да одржи есенска конференција во Косово за промовирање на новите туристички дестинации. 
 SETimes: Кога Американското туристичко друштво планира да организира туристичка конференција во Приштина и каков ќе биде форматот? 
 Фил Отерсон: Конференцијата на Американското туристичко друштво 2010 се планира за октомври. Настанот ќе се одржи во Приштина и ќе започна на 25-ти октомври и ќе трае до 28-ми октомври. На 28-ми октомври, ќе започне постконференциска турнеја во Приштина, која ќе продолжи во Пеќ една вечер, а потоа и во Тирана и Албанија две вечери.
 SETimes: Зошто избравте конференцијата на АТС да се одржи во Косово? 
 Отерсон: Косово беше избрано за конференцијата поради помошната работа на развивањето на туристичките можности во новите или „трансформирачки“ дестинации -- оние што помалку ги посетуваат Американците, или во случајот на Косово, од страна на кои било туристи. Постои вистинска можност за растеж во косовскиот туристички сектор и нашата цел е да помогнеме во тој растеж преку промовирање на Косово и одржување на нашата конференција во Приштина. 
 SETimes: Што им нуди Косово на странските туристи? 
 Oтерсон: Убавината на Косово, особено во регионите јужно и југозападно од Приштина им нудат многу на странските туристи. Исто така, природната љубезност на народот и возбудата што може да се посетат повеќе нови балкански држави, заеднички придонесуваат ова да биде интересна дестинација. 
 SETimes: Дали е ова само за Косово или за Косово и Албанија? 
 Oтерсон: Како што споменав, конференцијата на АТС ќе се одржи во Приштина, но постконференциската турнеја ќе се одржи во јужно Косово и северна Албанија, со две ноќевања во Тирана. 
 SETimes: Што ве фасцинира во врска со Косово, што би ги привлекло американските туристи? 
 Oтерсон: Културата, историјата и убавината на природата. 
 SETimes: Дали ги гледате Косово и Албанија како важни идни туристички дестинации? 
 Oтерсон: Во еден подолг период, да. Сепак, најпрво мора да се подобрат безбедносните перцепции и инфраструктурата.
 SETimes: Што може да се стори за промовирање на косовскиот туризам во странство? 
 Oтерсон: Владата добива добар почеток оваа година со големи промоции. Претставувањето на вистинската приказна на Косово -- и недозволувањето да се шири една неправедна перцепција за нефункционирачка држава уништена од војна -- е основно. Исто така, тоа што АТС ја промовира земјата заедно со рекламирањето на нашата конференција, ќе биде од голема помош за промовирањето на Косово. Откако Американците ќе дојдат во земјата, тие ќе ја рашират информацијата. 
