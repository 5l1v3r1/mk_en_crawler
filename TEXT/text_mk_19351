27/01/2008
САРАЕВО, Босна и Херцеговина (БиХ) -- ЕУФОР й ја врати директната контрола над воените движења на персоналот, оружјето и опремата во БиХ на оваа балканска земја во петокот (25-ти јануари). „Со ова се прави многу значаен чекор во тековниот процес на реформи во одбраната, кој започна во 1995 година, по потпишувањето на Дејтонскиот мировен договор“, вели ЕУФОР во изјавата. Мисијата на ЕУ ја презеде контролата над воените движења во БиХ од НАТО во 2004 година.
Во другите вести, парламентарната комисија ги одзеде пасошите на 661 босански државјани помеѓу март и декември минатата година, објавија медиумите во саботата (26-ти јануари). Комисијата разгледа 1.255 случаи на луѓе кои добиле државјанство во текот на војната во поранешна Југославија. Околу 18.506 луѓе аплицирале за босанско државјанство во текот на конфликтот во периодот 1992-1995 година. Мандатот на комисијата истекува во средината од февруари, но нејзиниот претседател, Вјекослав Вуковиќ, предложи негово продолжување за уште една година. (РТРС, СРНА, Дневни аваз - 26/01/08; AФП, веб-страница на ЕУФОР - 25/01/08)
