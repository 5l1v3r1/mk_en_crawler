16/03/2011
СКОПЈЕ, Македонија -- Најголемата опозициска партија СДСМ нема да се откаже од својот бојкот на парламентот ако ВМРО-ДПМНЕ не ги исполни нејзините клучни барања во врска со изборниот закон, прочистувањето на избирачките списоци и одмрзнувањето на банкарските сметки на А1 телевизија, рече водачот на СДСМ, Бранко Црвенковски, во вторникот (15-ти март), по состанокот со премиерот Никола Груевски. Освен тоа, Црвенковски не ја отфрла можноста за потенцијален бојкот на можните предвремени избори. Груевски вели дека СДСМ нема поддршка од јавноста, и ги поставува овие барања како изговор за да избегне учество на предвремените избори. ВМРО-ДПМНЕ вели дека сите барања на СДСМ за слободни и демократски избори се исполнети, освен она што се однесува на составот на избирачките одбори. Груевски вели дека законот за медиумите може да се подготви по изборите и дека тој не може да се меша во судските одлуки во врска со банкарските сметки на А1. (Канал 5, МИА, Алсат M - 15/03/11)
