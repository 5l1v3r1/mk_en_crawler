20/07/2004
Од Валентин Нешовски за Southeast European Times во Скопје - 20/07/04
Скоро 80 отсто од автомобилите во Македонија се стари повеќе од 15 години, според неофицијалните проценки на извори на Министерството за внатрешни работи. Новите автомобили -- стари најмногу пет години -- сочинуваат помалку од 10 отсто од 350.000-те регистрирани автомобили во Македонија, велат изворите.
Проблемот, се чини, дека е карактеристичен за целиот регион. Автомобили стари како оние во Македонија, ако не и постари, се возат во сите соседни држави, освен во Грција, како што велат некои извори.
Борче Пешевски, портпаролот на Министерството за внатрешни работи, смета дека ситуацијата се подобрува во последниве неколку години. "Просечната старост на автомобилите се намали во овој период, поради тоа што се увезоа голем број користени автомобили, а луfето, исто така, купуваат и нови автомобили", рече тој.
Голем број Македонци велат дека не можат да купат понови автомобили поради лошата економска ситуација и поради потребата од исполнуваoе на европските еколошки стандарди, како што се бара со македонскиот закон. И покрај тоа што е дозволен увоз на користени автомобили стари најмногу 10 години, дозвола за влез во земјата имаат само оние кои ги исполнуваат стандардите.
"Користените автомобили кои ги исполнуваат стандардите за животна средина на европските пазари се премногу скапи за македонскиот животен стандард", вели еден сопственик на претпријатие за користени автомобили. Проблемот доведе до бараoа за намалуваoе на царините и даноците за автомобилите.
Големата застапеност на старите автомобили се смета за причина за значителен број сообраќајни несреќи низ целата земја и претставува една од главните причини за амандманите на законот за патнички сообраќај, кој стапи на сила на 1-ви јули.
Според изменетиот закон, сопствениците на автомобилите кои се стари повеќе од 15 години мора да ги проверуваат истите на секои шест месеци и да платат 25 евра за тоа. Пред воведуваoето на амандманите, техничките прегледи се вршеа еднаш годишно.
За подобра безбедност во сообраќајот, новите правила предвидуваат задолжително користеoе на долги светла преку ден. За возеoе со изгаснати светла, казната изнесува 32 евра. Зборуваoето по мобилен телефон додека се вози е исто така забрането. Казната за непочитуваoе на ова правило е 40 евра.
Според некои извори, сообраќајната полиција добила инструкции да го зајакне спроведуваoето на правилата за користеoе на возачки појаси. Казната за ваков прекршок изнесува 16 евра.
