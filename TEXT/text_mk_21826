24/11/2008
БУКУРЕШТ, Романија -- Повеќе од 200 полицајци и државни службеници одражаа заеднички протест во Букурешт во саботата (22-ри ноември), барајќи подобра плата и зголемен персонал. Полицајците сакаат зголемување на платите од 30 отсто, повеќе персонал, бонуси и примена на неколку амандмани на статутот на полицајците. Синдикатите на државните службеници сакаат владата да продолжи со преговорите во 2009 година за зголемување на платите.
Во другите вести од петокот, комисија на шпанскиот Долен дом на парламентот го отфрли предлогот за укинување на ограничувањата на пазарот на труд за романските и бугарските работници, објавија медиумите. Минатата недела Европската комисија ги охрабри земјите-членки да ги отворат своите пазари на труд за Романците и Бугарите што е можно поскоро. Во извештајот ЕУ вели дека работниците од новите земји-членки не предизвикале „сериозни пореметувања“ на пазарите на труд во другите земји-членки. (Meдиафакс, Реалитатеа ТВ - 22/11/08; Meдиафакс, Зиаре - 21/11/08)
