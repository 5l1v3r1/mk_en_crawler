14/01/2010
AНКАРА, Турција -- Мехмет Али Агча, кој го рани папата Јован Павле Втори при обидот за атентат во 1981 година, во средата (13-ти јануари) објави дека ќе одговори на прашањата во врска со пукањето откако ќе биде ослободен од затвор следната недела. Долго време се шпекулира дека бугарската и советската тајна служба, КГБ, биле вклучени во обидот. Папата се состана со Агча и му прости во 1983 година, додека Агча ја одлежуваше 19-годишната затворска казна во еден италијански затвор. Во понеделникот тој ја заврши и другата десетгодишна затворска казна за убиството од 1976 година на турски новинар. Тој беше осуден за ова кривично дело во Турција, но избега од затвор таму во 1981 година. (Заман - 14/01/10; AП - 13/01/10)
