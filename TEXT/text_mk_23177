02/10/2008
ВАШИНГТОН, САД -- Светската банка одобри нова, четиригодишна програма на позајмување вредна 1,8 милијарди американски долари, за поддршка на процесот на пристап на Хрватска во ЕУ, објавија медиумите во средата (1-ви октомври). Новата Државна партнерска стратегија ја опфаќа соработката од 2009 до 2012 година. Банката вели дека стратегијата ќе се фокусира на одржливата економска стабилноста во Хрватска, зајакнувањето на растот во приватниот сектор, подобрувањето на социјалните сектори и помошта земјата да се справи со климатските промени. (Ројтерс, ХИНА, ХРT - 01/10/08)
