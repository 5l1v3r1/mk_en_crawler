12/08/2010
ПРИШТИНА, Косово -- Моделот од Јужен Тирол во Италија е најверојатен модел за решавање на прашањето на северно Косово, објави во четвртокот (12-ти август) Коха Диторе, цитирајќи дипломатски извори. Според весникот, за моделот на северната италијанска провинција се дискутира веќе некое време во дипломатските кругови, како и дека владите на Косово и Србија се чинат отворени за истиот. Истите извори за весникот изјавиле дека новите спогодби малку би го модификувале планот на Ахтисари и би му дале поголема финансиска автономија за наплата на даноците на северниот дел, каде што живее претежно српско население. Меѓународните дипломати велат дека целта на новиот договор е подобрување на животите на жителите. Косово и Србија би биле гаранти на новите спогодби, според извештајот. (Коха Диторе, Арта, РТК, Телеграфи - 12/08/10)
