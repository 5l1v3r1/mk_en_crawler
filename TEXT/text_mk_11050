29/06/2005
ИСТАНБУЛ, Турција -- Обвинителот Зекерија Оз побара доживотна затворска казна за четворицата клучни осомничени во бомбашките напади во Истанбул во 2003 година, во кои загинаа 60 лица, а 700 беа повредени, како што се вели во соопштението од вторникот (28-ми јуни), еден ден по завршното обраќање на Оз. Тој рече дека четворицата осомничени -- Февзи Јитиз, Аднан Ерсоз, Јусуф Полат и Харун Илхан -- се обиделе „да го променат уставниот поредок со употреба на сила“. Обвинителите велат дека четворицата се водачи на радикалната исламистичка група, наводно, поврзана со терористичката мрежа на Ал каеда. Цели на бомбашите беа двете синагоги, Британскиот конзулат и турското седиште на „ХСБС бенк“ во ноември 2003 година. (TurkishPress.com, НТВ - 28/06/05)
