06/01/2005
САРАЕВО, Босна и Херцеговина (БиХ) -- Шефот на Источносараевскиот центар за јавна безбедност, Драгомир Андан, во средата (5-ти јануари) побара од народот да му даде какви било информации во врска со бегалците Радован Караџиќ и Ратко Младиќ на Министерството за внатрешни работи на Република Српска. Повикот на Андан уследи по состанокот со командантот на ЕУФОР, генерал-мајор Дејвид Лики. Центарот во средата, исто така, поднесе обвиненија против 13 лица за наводни воени злосторства против српските цивили, вклучувајќи ги и убиствата на 243 Срби во сараевската населба Добриње во 1992 година. Обвиненијата беа поднесени до регионалната обвинителска канцеларија. (Независне новине - 06/01/05)
