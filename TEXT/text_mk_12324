12/05/2005
САРАЕВО, Босна и Херцеговина (БиХ) -- Златко Милетиќ, шефот на полицијата на муслиманско-хрватскиот ентитет во БиХ во средата (11-ти мај) потврди дека поранешниот водач на босанските Срби Радован Караџиќ е забележан како руча со својата сопруга во ресторан во Република Српска (РС) на 7-ми април. Информацијата, додаде тој, му е пренесена на државниот обвинител, специјалната полициска единица и полицијата на РС, но тие не презедоа дејство во врска со тоа. Британскиот весник „Гардијан“ неодамна објави дека Караџиќ, еден од главните обвинети на Трибуналот на ОН за воени злосторства е забележан двапати во изминативе три недели - еднаш во Белград и еднаш во источна БиХ. (AФП, Ослобоџење, РТРС, Бета - 11/05/05)
