14/02/2006
БРИСЕЛ, Белгија -- Високиот претставник во Босна и Херцеговина (БиХ), Кристијан Шварц-Шилинг, во понеделникот (13-ти февруари) во Брисел се состана со генералниот секретар на НАТО, Јап де Хоп Шефер, при што рече дека се надева оти БиХ ќе се приклучи на програмата на НАТО Партнерство за мир (ПзМ) оваа година. Тој го пофали досегашниот напредок, истовремено предупредувајќи дека мора да се направи повеќе за исполнување на обврските кон Трибуналот на ОН за воени злосторства. За време на посетата на Брисел тој, исто така, се состана со комесарот за проширување на ЕУ, Оли Рен. 
Во другите вести од средата, мандаторот на Република Српска, Милорад Додик, рече дека парламентот ќе гласа за неговата влада за две недели. Тој рече дека е убеден оти новата влада ќе биде изгласана, со оглед на поддршката што ја добил од неколку помали опозициски партии. (Дневни аваз, Независне новине - 14/02/06; ПБС БиХ - 13/02/06)
