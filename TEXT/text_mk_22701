10/11/2008
БЕЛГРАД, Србија -- Вооружените полициски сили во понеделникот (10-ти ноември) започнаа операција во фабрика за пластика во југоисточниот дел од земјата, со цел пронаоѓање на бегалецот обвинет за воени злосторства Ратко Младиќ и неговите поддржувачи, потврди портпаролот на обвинителството за воени злосторства, Бруно Векариќ. Фабриката, која се наоѓа во близина на селото Ваљево, е во сопственост на двајца браќа, Видоје и Владислав Вујиќ. 
Полицајците, кои пристигнаа на местото во џипови не им дозволија на новинарите да влезат во фабриката, ниту, пак, да сликаат. Домот на браќата Вујиќ, во близина на фабриката, е исто така блокиран. Неименуван извор во Министерството за внатрешни работи, цитиран од АФП, рече дека целта на операцијата била да се потврдат информациите дека Младиќ се криел таму. (Б92, AФП, Бета, РТС, АП, ББС, ДПА - 10/11/08)
