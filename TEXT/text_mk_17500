30/07/2007
САРАЕВО, Босна и Херцеговина (БиХ) -- Во заедничката изјава од петокот (27-ми јули) меѓународните организации во БиХ -- Канцеларијата на високиот претставник (ОХР), Советот на Европа (СоЕ), Европската комисија (ЕК), Светската банка, ОБСЕ и ОН -- го повикаа државниот парламент да усвои Закон за високото образование и да ја покаже посветеноста на подобрата иднина за БиХ. Законот ќе „го подобри квалитетот на образованието што студентите го добиваат, ќе овозможи мобилност на студентите и ќе го олесни признавањето на дипломите од домашното високо образование во Европската област на високо образование, зголемувајќи ги образовните можности и можностите за вработување за сите дипломирани“, се вели во изјавата.
Групата рече дека БиХ е единствената потписничка на Болоњскиот процес без државен закон за високото образование -- услов на процесот за европско партнерство. (веб-страница на ОХР, РТРС, Фена - 27/07/07) 
