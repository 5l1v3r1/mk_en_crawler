19/06/2008
ПРИШТИНА, Косово -- Претседателот Фатмир Сејдиу во средата (18-ти јуни) потпиша декрет за отворање на првите девет косовски амбасади во главните градови на земјите што ја признаа неговата независност: Брисел, Вашингтон, Лондон, Париз, Берлин, Рим, Виена, Берн и Тирана. Сé уште не се знае кога точно ќе се отворат амбасадите.
Сејдиу и министерот за надворешни работи, Скендер Хисени, планираат в петок да присуствуваат на состанокот на Советот за безбедност на ОН во Њујорк, каде што на агендата ќе биде реструктуирањето на УНМИК. Во средата Сејдиу го одликува шефот на УНМИК во заминување, Јоаким Рикер, со медал за цивилна служба, за неговиот придонес во Косово. (Коха Диторе, Зери, Експрес - 19/06/08; Teлеграфи, Косовалајв - 18/06/08)
