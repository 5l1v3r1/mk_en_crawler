08/09/2010
СТРАЗБУР, Франција -- Претседателот на Европската комисија (ЕК) Жозе Мануел Баросо во вторникот (7-ми септември) рече дека „на расизмот и ксенофобијата не им е место во Европа“. Тој го даде овој коментар за време на првото „годишно обраќање за состојбите“ од страна на Баросо во Европскиот парламент (ЕП) во Стразбур. Истиот во широката јавност беше протолкуван како упатување на неодамнешната политика на Франција за протерување на ромските имигранти назад во Бугарија и Романија. ЕП дебатира дали потегот на Франција ги крши законите на ЕУ, што резултираше со жестока размена на обвинувања.
„Ниту еден граѓанин не смее да стане цел на репресивно дејство само поради тоа што припаѓа на етничко малцинство“, рече комесарот за правда на ЕУ, Вивиен Рединг, пред членовите на ЕП. Францускиот државен секретар за европски прашања, Пјер Лелуш, ја бранеше позицијата на Париз, отфрлајќи ги изјавите на некои пратеници како „неправични“. „Цела Франција го применува Лисабонскиот договор“ и европското право, рече Лелуш. Неколку политички групи во ЕП ги претставија резолуциите против протерувањето на романските и бугарските граѓани. Гласањето ќе се одржи в четврток. (Ројтерс, АФП, Радио Слободна Европа, Еурактив - 07/09/10)
