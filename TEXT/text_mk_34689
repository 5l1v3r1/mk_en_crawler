20/08/2003
СКОПЈЕ, Македонија -- Трибуналот за воени злосторства на ОН се очекува да ги обелодени обвиненијата што произлегуваат од воениот конфликт во Македонија во 2001 година, изјави во средата (20-ти август) јавната обвинителка Роксанда Крстевска за дневниот весник <I> Утрински весник </I>. Крстевска рече дека претставници на Трибуналот побарале дозвола да контактираат со одредени лица, коишто моментно отслужуваат затворска казна. Хашкиот трибунал ги испитува петте случаи на наводни воени злосторства во Македонија. Четири од нив, наводно, се поврзани со активностите на поранешната Ослободителна национална армија против македонски цивили. Петтиот случај, наводно, е поврзан со активностите на владините безбедносни сили против цивили од етничките Албаници. (Утрински весник - 20/08/03)
