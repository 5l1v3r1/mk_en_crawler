09/07/2009
ВАШИНГТОН, САД -- Извршниот одбор на ММФ во средата (8-ми јули) го одобри кредитот од 1.57 милијарди американски долари за БиХ, кој ќе й помогне на земјата да се справи со последиците од светската финансиска криза. ММФ објави дека веднаш ќе додели 282 милиони американски долари, додека остатокот ќе го исплати во транши, врз основа на тримесечни ревизии. „Корективната политика што ја усвоија властите, заедно со меѓународната финансиска помош, ќе придонесат за реализирање на средено прилагодување“, се вели во изјавата на заменик извршниот директор на ММФ, Такатоши Като. (ММФ, АФП, Ројтерс - 08/07/09)
