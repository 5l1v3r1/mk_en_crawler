27/01/2004
ДАВОС, Швајцарија -- Бугарскиот премиер Симеон Саксобурготски во понеделникот (26-ти јануари) се состана со членот на ирачкиот Привремен управен совет Аднан Пачачи, на маргините од Светскиот економски форум во Давос. Тие разговараа во врска со билатералните односи и можностите за соработка во повоената реконструкција на Ирак. Саксобурготски, исто така, присуствуваше на работната вечера и на разговорот наречен "По прошируваoето", заедно со шефот за безбедност, Хавиер Солана, со претседателот на Европскиот парламент, Пет Кокс, како и со други високи официјални претставници. Тој беше единствен претставник на земја-кандидатка за ЕУ. (Труд, 24 Часа - 27/01/04; БTA, БНТ, бТВ - 26/01/04)
