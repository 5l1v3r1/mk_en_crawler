10/10/2010
САРАЕВО, Босна и Херцеговина (БиХ) -- Комесарот за проширување на ЕУ, Стефан Фуеле, во петокот (8-ми октомври) истакна дека БиХ треба да ги надмине своите разлики за да пристапи во ЕУ еден ден. „Иднината на БиХ не може да се гради врз основа на разликите -- ова е една од главните пораки што ги носам“, им рече Фуеле на новинарите по состанокот со политичките претставници во Сараево. Тој ја истакна важноста на функционална и ефикасна држава со единствен став, по минатонеделните избори. Членовите на претседателството ветија дека ќе ја интензивираат работата и ќе ги исполнат сите услови за интеграцијата на земјата во ЕУ. (AФП, РТРС - 08/10/10)
