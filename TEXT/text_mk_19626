23/11/2007
AТИНА, Грција -- Експертите од американскиот Оддел за домашна безбедност се во Грција да ги оценат граничните премини на земјата, објави во четвртокот (22-ри ноември) Елефтеротипија. Инспекцијата е клучна за Вашингтон да одлучи дали ќе ја додаде Грција на својата листа за безвизен патнички режим, која ги вклучува повеќето земји на ЕУ. Тимот, во придружба на грчката погранична полиција, ги проверува граничните премини на Егејските и Јонските Острови, како и сите гранични премини на главното копно. (Eлефтеротипија, Фокус - 22/11/07)
