17/10/2007
ТИРАНА, Албанија -- Италија стана 11-тата земја што го ратификуваше Договорот за стабилизација и асоцијација (ДСА) на Албанија со ЕУ, по одобрувањето од страна на италијанскиот парламент во вторникот (16-ти октомври). Албанскиот министер за надворешни работи, Лулзим Баша, рече дека ова покажува оти Албанија може да се потпре на италијанската поддршка во напорите за интеграција во ЕУ. Следна се очекува Данска да го ратификува ДСА.
Во другите вести, албанска парламентарна делегација предводена од претседателката Јозефина Топали ја посети Канада во вторникот. Претседателот на канадскиот совет, Ноел Кинсела, ја увери Топали во поддршката на Отава за напорите на Албанија за интеграција во НАТО. (Шкип, Шекули, Коха Јоне, Кориери - 17/10/07; Балканвеб, Топ-ченал - 16/10/07)
