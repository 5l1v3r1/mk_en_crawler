22/04/2010
AТИНА, Грција -- Стотици илјадници државни службеници одржаа 24-часовен штајк во четвртокот (22-ри април) против острите мерки на штедење што владата ги најави во обид да стави крај на финансиската криза. Демонстрантите тврдеа дека потегот за намалување на платите во јавниот сектор и зголемување на потрошувачките даноци се бесмислени, бидејќи напорите за кратење на трошоците може, всушност, да ја одолговлечат рецесијата. Штрајкот се одрази на сите државни институции. 
Во средата, експерти на ММФ и ЕУ започнаа разговори во Атина за евентуалниот пакет финансиска помош од 45 милијарди евра. Министерот за финансии, Јоргос Папаконстантину, вели дека разговорите ќе траат две недели. Грција постојано вели дека Атина е таа што треба да одлучи дали й требаат парите. 
Во другите вести од средата, полицијата пресече операција на шверц со цигари, во која се, наводно, продадени 3 милиони кутии цигари од почетокот на годинава, и која му нанесе загуби од 9 милиони евра на државниот буџет. Полицијата заплени околу 100.000 кутии цигари во хангар во Ачарнон, северозападна Атина, заедно со оружје и муниција. (Ројтерс, ДПА, РИА-Новости - 22/04/10; AФП, АНА-МПА, Ројтерс - 21/04/10)
