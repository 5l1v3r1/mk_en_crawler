02/07/2010
Од Линда Карадаку за Southeast European Times во Приштина -- 02/07/10
Џавит Халити, висок владин функционер и член на Демократската партија на Косово (ПДК), потврди дека разговарал со претставници на Сојузот за иднината на Косово (ААК), околу можноста за формирање коалиција на следните избори. 
Во интервјуто за SETimes, Халити рече дека има луѓе во двете парии со репутација и взаемна доверба што се потребни за отпочнување на разговорите.
SETimes: Има ли во моментов преговори меѓу вашата партија и ААК на Рамуш Харадинај за евентуална партиска коалиција? 
Халити: Ние [ПДК] разговаравме со ААК и партиската парламентарна група, но не можеме да преговараме за можна коалиција пред да се одржат изборите. 
Ние разговаравме околу можноста за коалиција на идните избори. ААК сé уште ја отфрла можноста за коалиција; јавно велејќи дека немаат интерес да коалицираат со ПДК.
SETimes: Имаше ли некакви резултати, постигнат договор? 
Халити: Не, нема конкретни резултати ... но односите меѓу главните личности, од двете партии, кои имаат несогласувања, се смирени. 
SETimes: Дали е можна коалиција меѓу нив? 
Халити: Мислам дека е можна. Не верувам дека има непријателство меѓу двете партии. Во суштина, ПДК и ААК немаат непријателства; има несогласувања во самите партии. Мислам дека, исто така, има несогласување меѓу нив во врска со тоа дали да се вклучи ААК во владата по изборите во 2007 година. 
SETimes: Ако се случи тоа, што ќе значи оваа коалиција за Косово? 
Халити: Косово ќе има голема корист од коалицијата бидејќи истите играчи, истите платформи ќе продолжат; сепак, политичката сцена најверојатно ќе стане порелаксирана. Ако ПДК и ААК формираат коалиција и да се согласат за коуправување, косовската влада ќе добие силна опозиција во парламентот, што ќе ја принуди владата да функционира подобро, да биде потранспарентна. За останатото, зависи од подготвеноста за подобрување на односите и владината подготвеност да се бори против организираниот криминал и корупцијата во Косово.
SETimes: Постои ли некаква намера да биде Демократската лига на Косово (ЛДК) на Сејдиу во опозиција? 
Халити: Не, коалицијата едноставно ќе ги намали тензиите меѓу двете партии. Јас мислам дека ова е коалиција на независност и таа треба да продолжи како коалиција на повеќе признавања, преземање нови задачи, поголема транспарентност при одлучувањето и спроведувањето на законот.
SETimes: Дали Харадинај и водачот на вашата партија ги поддржуваат преговорите за ваква коалиција? 
Халити: Коалицијата е интересна; ние, како партија, ќе разговараме и ќе одлучиме за [можностите на коалицијата] врз основа на партиските интереси и резултатите на анализата која се однесува на силата на секое прашање, [определена со анкетите на јавното мислење]. 
SETimes: Дали очекувате овие преговори да продолжат? 
Халити: Нема причина зошто да не биде така. Јас верувам дека нема приговори за односите меѓу ПДК и ААК, но има една ригидна позиција меѓу главните водачи, партиските претседатели, и тоа не остава многу простор за придвижување од оваа позиција. Јас се надевам дека тоа ќе се промени. 
