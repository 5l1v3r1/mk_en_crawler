25/02/2007
ВИЕНА, Австрија -- Разговорите за планот на специјалниот претставник на ОН Марти Ахтисари за решавање на прашањето на статусот на Косово продолжија во петокот (23-ти февруари), но без напредок, според извештаите по завршувањето на третиот ден од преговорите помеѓу српскиот и косовскиот тим во Виена. Фокусот беше ставен на економските прашања. Разговорите ќе продолжат в понеделник.
Во другите вести од петокот, Српската радикална партија (СДС), која контролира поголем број од местата во српскиот парламент, рече дека ако Косово стане независно, Србија треба да го преиспита своето членство во ОН. Заменик-претседателот на СДС, Томислав Николиќ, додаде дека Србија треба да ги прекине напорите за влез во ЕУ, ако Унијата ја признае независноста на Косово. (РТС - 25/02/07; Бетa - 24/02/07; Б92, AП - 23/02/07)
