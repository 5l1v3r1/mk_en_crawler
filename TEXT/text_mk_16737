07/09/2006
САРАЕВО, Босна и Херцеговина (БиХ) -- Шефот на мисијата на ОБСЕ во БиХ, амбасадорот Даглас Дејвисон, во средата (6-ти септември) ги повика гласачите да учествуваат на општите избори на 1-ви октомври, велејќи дека ова е особено важно во врска со плановите за затворање на Канцеларијата на високиот претставник следната година. Тој ги повика гласачите добро да размислат околу предизборните ветувања на партиите, и да изберат кој ќе ја води земјата кон подобра иднина.
Британскиот амбасадор во БиХ, Метју Рајкрофт, во средата упати сличен апел. Тој особено ги повика младите гласачи да го дадат својот глас и да помогнат во одредувањето на нивната иднина. 
Исто така во средата, членот на Изборната комисија на БиХ, Лидија Ковач, ги предупреди кандидатите дена какви било забелешки за евентуален референдум за отцепување на Република Српска би биле неуставни. Таа истакна дека комисијата ќе ги казни сите кандидати кои даваат изјави спротивни на суверенитетот и законите на БиХ. (ПБС БиХ, Pincom.info - 06/09/06)
