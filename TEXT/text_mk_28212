15/07/2010
БЕЛГРАД, Србија -- Директорот на Европската комисија (ЕК) за Западен Балкан, Пјер Мирел, во средата (14-ти јули) го пофали напредокот на Србија во спроведувањето на реформите, борбата против организираниот криминал и унапредувањето на регионалната соработка. Тој го повика Белград да заземе конструктивен пристап кон царинското прашање во Косово. Мирел беше во Белград да присуствува на пленарната седница на Зајакнатиот постојан дијалог меѓу Србија и ЕУ. Тој, исто така, ги пофали односите меѓу Босна и Херцеговина и Србија, по парламентарното усвојување на декларацијата за Сребреница, и присуството на Борис Тадиќ на церемониите за одбележување на 15-годишнината од масакрот. (Бета, РТС - 14/07/10)
