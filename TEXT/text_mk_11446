26/01/2005
БРИСЕЛ, Белгија -- За време на состанокот со премиерот Калин Попеску Таричеану во вторникот (25-ти јануари) во Брисел, претседателот на Европскиот парламент (ЕП), Жозеп Борел, повика на забрзување на реформскиот процес во Романија. Тој, исто така, рече дека ЕП, најверојатно, во март ќе одлучи да даде зелено светло за потпишувањето Спогодба за пристап следниот месец, расчистувајќи го патот за влез во ЕУ во 2007 година. 
Исто така во вторникот, романското Министерство за правда започна јавна дебата за нацрт националната стратегија за борба против корупцијата. Документот ќе биде во согласност со клаузулата на ЕУ со заштитни мерки за Романија и одредбите од поглавјето на преговорите поврзано со правдата и домашните работи. (Ромпрес, Девет часот, АП - 26/01/05)
