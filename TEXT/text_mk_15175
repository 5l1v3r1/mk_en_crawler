29/08/2006
САРАЕВО, Босна и Херцеговина (БиХ) -- Парламентот мора да покаже дека не е заложник на личните интереси, рече главниот заменик висок претставник Лоренс Батлер во понеделникот (28-ми август), за време на состанокот со босанскиот министер за цивилни прашања, Сафет Халиловиќ. Тие се фокусираа на новиот закон за фармацевтските и медицинските средства, кој Претставничкиот дом треба да го разгледува оваа недела. Батлер посочи дека добробитот на корисниците е ставен во заден план поради влијанието на лобистите, што, како што рече, може да има негативно влијание за потенцијалните странски инвестиции во БиХ. 
Во другите вести од понеделникот, полицијата откри најголема плантажа со марихуана во земјата. Плантажата се наоѓа во селото Зрвањ во близина на Љубиње, а пазарната цена на насадот се проценува околу 500.000 евра. (веб-страница на ОХР, Фена, РТРС - 28/08/06)
