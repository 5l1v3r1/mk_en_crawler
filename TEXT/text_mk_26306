17/03/2010
ПРИШТИНА, Косово -- Неколку дена пред посетата на Приштина, комесарот за проширување на ЕУ, Штефан Филе, јасно стави до знаење во вторникот (16-ти март) дека ќе бара од косовските власти да ја зајакнат нивната борба против корупцијата, организираниот криминал и перењето пари, и да ја реформираат јавната администрација. Филе истакна дека Косоварите мора да бидат горди со своите достигнувања, но предупреди дека мора да знаат оти мора да се стори уште многу, за да се одржи темпото на нивните процеси на интеграција во ЕУ. Во соопштението за печатот издадено од Канцеларијата за врски на Европската комисија во Косово, Филе истакна дека одржувањето на стабилноста и спроведувањето на владеењето на правото во цело Косово, остануваат предизвици со кои се соочува Косово. (Зери, Коха Диторе - 17/03/10; КЛАН Косова, КТВ - 16/03/10)
