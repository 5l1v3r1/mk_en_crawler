25/03/2009
БУКУРЕШТ, Романија -- Премиерот Емил Боц во вторникот (24-ти март) рече дека Романија ќе потпише договор со ММФ и ЕУ за 10 до 14 дена по добивањето одговор на владиното писмо на намери. Владата се очекува да го одобри ова писмо на седницата в среда. Техничкиот договор ќе вклучува мултифункционален пакет за Романија, вреден 18 милијарди евра, како помош за одржување на економската стабилност во време на светска финансиска криза.
Во другите вести, Врховниот суд во вторникот одлучи повторно да го одложи судењето на поранешниот премиер Адријан Настасе. Тој се соочува со обвиненија за корупција во врска со финансирањето на неговата претседателска кампања во 2004 година. Судот го презакажа рочиштето за 15-ти април. Настасе тврди дека обвинувањата се политички мотивирани и дека претседателот Трајан Башеску „го наредил“ неговото судење. (Mедиафакс, Зиаре, Реалитатеа ТВ - 24/03/09)
