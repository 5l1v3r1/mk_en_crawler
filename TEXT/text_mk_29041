08/10/2010
БУКУРЕШТ, Романија -- Во ненадеен чекор, претседателот Трајан Башеску на прес-конференцијата во четвртокот (7-ми октомври) рече дека нема официјално да го објави законот за пензиите, туку ќе го врати назад на парламентарна расправа. Башеску рече дека неговата одлука е заснована на одлуката за амандманот со кој се зголемува возрасната граница за пензионирање на 65, како за мажите, така и за жените. Тој инсистира дека истата треба да биде 63 години за жените. „Жените во Романија имаат дупла работа“, објасни Башеску, мислејќи на обврските што жените ги имаат во своите домаќинства. 
Одлуката на претседателот уследи по одлуката од средата на Уставниот суд дека амандманите на законот за пензиите се уставни, со што беа отфрлени жалбите поднесени од опозицијата. Башеску се очекуваше да го објави предлог-законот, бидејќи законот за пензиите требаше да биде одобрен минатиот месец, според договорот со ММФ. Реформата на пензискиот систем е меѓу најважните структурни реформи што се спроведени оваа година, со оглед на буџетскиот дефицит. (Финансиарул - 08/10/10; Hotnews.ro, Медиафакс - 07/10/10)
