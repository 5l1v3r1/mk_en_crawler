10/08/2005
(Разни извори -- 03/08/05 – 10/08/05)
Единаесет филмови влегоа во официјалната натрпеварувачка програма на 11-тиот Сараевски филмски фестивал, објавија организаторите на настанот на 8-ми август. На листата се најде и светската премиера на копродукцијата „Доброрасположени мртовци“ (Босна и Херцеговина, Словенија, Франција, Италија) во режија на Бенјамин Филиповиќ. Исто така, ќе биде прикажано и светското деби на косовскиот режисер Иса Ќосја „Кукум“. Фестивалот ќе се одржи во босанскиот главен град од 19-ти до 27-ми август. 
*** 
Тим од грчки и италијански археолози откри 25 палеолитски, мезолитски и неолитски локалитети на врвовите од централниот грчки планински венец Пундус, на надморска височина од 1.800 метри. Ископувањата -- први на оваа височина -- се во тек веќе три години. 
*** 
Романијa освои вкупно четири медали -- една златна, една сребрена и две бронзени -- на 12-тата Централноевропска олимпијада по информатика, што се одржа во Сароспатак, Унгарија. Хрватскито тим освои три сребрени медали на натпреварот на кој учествуваа 50 ученици од 12 земји. 
*** 
Во новата галерија во хотел Десарет во Охрид, Македонијa, се изложени преку 100 слики, фотографии и графики на млади уметници. Помеѓу нив се: Маја Николовска, Емил Шулајковски, Влатко Чочоровски и Иван Најденовски. 
*** 
Во Белград е отворена изложба на дела на бугарскиот сликар Никола Манев, кој живее и работи во Париз. Прикажани се шеесет и едно дело, претежно создадени во минатото. 
*** 
Филмскиот режисер Емир Кустурица ја освои овогодинешната престижна награда на европската архитектура „Филип Ротие“ за неговиот проект за етничкото село Дрвенград, кој се наоѓа на планината Златибор во Србија. Бриселската фондација за архитектура ја доделува оваа награда на секои три години. Церемонијата на доделување се очекува да се одржи во белгискиот главен град во октомври. 
*** 
На 8-ми август во бугарското планинско одморалиште Банско беше отворен осмиот Меѓународен џез-фестивал. Овогодинешната програма вклучува специјални денови за фолклорните, поп и рок звуците. На еднонеделниот фестивал ќе настапат учесници од осум европски земји. 
*** 
Десеттата Меѓународна работилница на ќерамичка уметност Злакуса 2005 започна во Узич, Србија и Црна Гора. Учествуваат околу 20 уметници од Австралија, Бугарија, Италија, Романија, Србија и Црна Гора и Словенија. 
*** 
Четириесетивториот Меѓународен тројански фестивал беше отворен на 9-ти август во турскиот град Чанаккале. Овогодинешниот фестивал се одржува под темата „Танцот на културите“. Ќе настапат танчерски групи од Босна и Херцеговина, Бугарија, Грузија, Германија, Грција, Македонија, Србија, Турција и Турската Република Северен Кипар. 
