11/12/2006
ПРИШТИНА, Косово, Србија -- Персоналот на КФОР во саботата (9-ти декември) го започна уништувањето на нелегалното оружје кое го собра Косовската полициска служба во изминатите неколку недели. Вкупно околу 1.200 парчиња оружје ќе бидат уништени во базата Викторија. КФОР вели дека таквите операции на разоружување ќе продолжат. 
Во другите вести, канцеларијата на специјалниот претставник на ОН Марти Ахтисари во неделата издаде соопштение во кое се осудува каква било форма на насилство или тероризам во покраината. Високи белградски претставници го критикуваа Ахтисари за неосудувањето на експлозијата во петокот, покрај железничка пруга во близина на источното село Мијалиќ. За инцидентот се обвинуваат етничките албански екстремисти. Повредени немаше. (Taнјуг, Бета, РТС - 09/12/06)
