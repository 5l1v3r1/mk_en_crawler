20/10/2010
TИРАНА, Албанијa -- Владината иницијатива за отпочнување со реформи во изборниот систем беше главната тема на разговорите од вторникот (19-ти ноември) меѓу премиерот Сали Бериша и шефот на ОБСЕ, Еуген Волфарт, кој вели дека сега е вистинското време, бидејќи албанските институции се подготвуваат за локалните избори во средината на мај 2011 година. Иако Изборниот законик може да претставува добра рамка за демократски избори, правната рамка бара подобрувања, додаде Волфарт. Помалиот партнер во владејачката коалиција, Социјалистичкото движење за интеграција, вели дека е подготвен да придонесе во реформските напори. Опозициската Социјалистичка партија стои на ставот дека ќе соработува дури откако ќе бидат испитани контроверзните општи избори од јуни 2009 година. (Шекули, Топ ченал, Алсат, Балкан веб - 19/10/10)
