06/07/2010
ЛОНДОН, Велика Британија -- Поранешниот член на претседателството на Босна и Херцеговина (БиХ) Ејуп Ганиќ изјави за лондонскиот суд за време на своите рочишта за екстрадиција во понеделникот (5-ти јули) дека не може да добие фер судење во Србија. Ганиќ беше уапсен на 1-ви март на лондинскиот аеродром Хитроу, врз основа на потерницата издадена за него од Белград. Србија го бара во врска со нападот од мај 1992 година врз конвој на Југословенската народна армија, при кој загинаа повеќе од 40 војници. Во понеделникот Ганиќ рече дека Србија се надева оти „ќе ја измени историјата, бидејќи ова е земја која изврши геноцид“. Тие се обидуваат да го збунат британскиот судски систем, да кажат „ние сме организирана земја која може да обезбеди фер судење“, рече тој надвор од судот.
Адвокатот Џејмс Луис, кој ја претставува српската влада, инсистира на тоа дека Ганиќ го наредил нападот на амбулантните возила и војниците кои се предале. „Ние кажуваме дека очигледно се работи за чисто воено злосторство“, рече тој. Рочиштата за случајот продолжуваат. (AФП, ББС, Бета, Танјуг, Фена - 05/07/10)
