17/06/2005
БЕЛГРАД, Србија и Црна Гoра -- Српскиот претседател Борис Тадиќ и неговиот колега од Република Српска (РС), Драган Чавиќ, ќе присустуваат на церемонијата на одбележување на десетгодишнината од масакрот во Сребреница на 11-ти јули, како што се вели во соопштението објавено во четвртокот (16-ти јуни). Двајцата претседатели се состанаа во Белград на разговори за регионалните прашања, вклучувајќи ја и ситуацијата во Босна и Херцеговина (БиХ). Двајцата изразија поддршка за функционирањето на БиХ во рамките на Дејтонскиот мировен договор. Тие, исто така, ја истакнаа важноста на зајакнувањето на економските врски помеѓу Србија и РС, како и помеѓу Србија и БиХ.
Исто така во четвртокот, Тадиќ се состана со Каи Еиде, специјалниот претставник на ОН кој врши проценка на спроведувањето на демократските стандарди на Косово. Тадиќ изрази поддршка за намерата на Еиде да спроведе независен, објективен и непристрасен преглед. (Блиц - 17/06/05; РТС, Б92, РТРС - 16/06/05)
