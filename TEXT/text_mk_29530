01/06/2010
БУКУРЕШТ, Романија -- Како што ветија, синдикатите започнаа национален штрајк во јавниот сектор во понеделникот (31-ви мај) протестирајќи против владините планови за намалување на платите во секторот за 25 отсто. Мерката е дел од новиот пакет за штедење, за кој се преговараше со ММФ, аргумент што синдикатите не го прифаќаат. И покрај масовното учество во штрајкот, истиот не се прошири толку колку што се најавуваше. Матурските испити, на пример, беа спроведени во средните училишта. Но, многу работи не се одвиваа поради штрајкот во царинскиот сектор, болниците, градските собранија, Министерството за надворешни работи и на други места. Штрајкувачите и самите ги чувствуваат последиците, бидејќи отсуството е неплатено, што претставува сé поголем финансиски проблем за нив. Пензионерите, исто така, се приклучија на протестите, бидејќи владата планира да ги намали и нивните пензии за 15 отсто, почнувајќи од вторник. Предвременото пензионирање е целосно забрането, што може да се покаже како проблем за професиите со голем стрес и висок ризик. Синдикатите инсистираат на поизбалансирани кратења на трошоците, со помалку акцент на кратењето на платите. (Котидианул, Евениментул Зилеи - 01/06/10; Meдиафакс - 31/05/10)
