29/02/2008
БРИСЕЛ, Белгија -- Водачите на БиХ во четвртокот (28-ми февруари) го уверија комесарот за проширување на ЕУ, Оли Рен, дека наскоро ќе ги усвојат клучните закони за полициските реформи, кои ќе го отворат патот за потпишување на Договорот за стабилизација и асоцијација (ДСА) со ЕУ. По разговорите со водачите на шесте владејачки партии, членовите на претседателството на БиХ и премиерот Никола Шпириќ, Рен за новинарите изјави: „Уверен сум дека во април ќе можеме да го потпишеме договорот“. ДСА е прв чекор кон добивањето кандидатски статус.
Шпириќ, од своја страна, инсистираше на тоа дека БиХ постигна доволно напредок и истакна дека Советот на министри е целосно посветен на реформската агенда на ЕУ. (Дневни аваз, Независне новине - 29/02/08; РТРС, Фена, АФП, Ројтерс - 28/02/08)
