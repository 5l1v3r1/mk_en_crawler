06/03/2008
ПРИШТИНА, Косово -- Полицијата во Косово ги повика српските колеги да се вратат на своите работни места што ги напуштија минатата недела во знак на протест поради независноста на Косово. Околу 300 српски полицајци, повеќето од српските енклави во источно и централно Косово, беа суспендирани од работа околу 48 часа. „Нашите суспендирани колеги се припадници на косовската полиција и ни требаат“, рече портпаролот на косовската полиција, Ветон Елшани, во средата (5-ти март). „На народот во Косово, исто така, им требаат“, додаде тој. 
Во меѓувреме, група од 73 српски државни службеници кои работат во општинската администрација и судовите во источниот град Гњилане во вторникот ги напуштија своите работни места во знак на протест поради независноста, како и 15 Срби во соседниот град Витиа. Некои велат дека се плашат бидејќи нема српски полицајци, додека други велат дека се плашат од реакциите на другите Срби. (AФП, Коха Диторе, Ксинхуа - 05/03/08)
