05/02/2008
БРИСЕЛ, Белгија -- Европската комисија (ЕК) во понеделникот (4-ти февруари) објави привремен извештај за напредокот на Бугарија и Романија, во кој се заклучува дека ниту една од овие две земји не покажала доволно напредок во своите антикорупциски напори. Романија се укорува за темпото на случаите на корупција на високо ниво. Од Бугарија се бара да ги зајакне напорите против корумпираните локални власти и корупцијата во чувствителните сектори како што се здравството и образованието. И покрај критиките, Романија и Бугарија добија пофалби за напорите за реформи во своите судства. (ПРАЈМ-ТАСС, БГНЕС, БТА, Фокус, Медиафакс, Ромпрес - 04/02/08)
