08/02/2005
ЗАГРЕБ, Хрватска -- Британскиот амбасадор во Загреб, Џон Ремзден, во понеделникот (7-ми февруари) изјави дека неговата земја ја цени подготвеноста што ја покажаа хрватските власти за интензивирање на напорите за апсење на обвинетиот за воени злосторства во бегство, Анте Готовина. Екстрадицијата на пензионираниот генерал во Трибуналот на ОН претставува главен услов за отворање на разговорите за членство на ЕУ со Хрватска во март.
Во другите вести од понеделникот, Државната изборна комисија испрати писмо до премиерот Иво Санадер и до претседателот на Парламентот, Владимир Шекс, во кое се предлага измена на легислативата со цел подобрување на изборниот процес. Според извештаите на медиумите, комисијата предложила шесте постојни закони да бидат обединети во единствен изборен закон за да се зголеми ефикасноста. (ХИНА, ХРТ - 07/02/05)
