16/04/2010
AТИНА, Грција -- ММФ планира да испрати група експерти во Грција следната недела, на разговори околу условите за евентуален едногодишен пакет помош за земјата. Управниот директор на ММФ, Доминик Штраус-Кан, во четвртокот (15-ти април) потврди дека тимот ќе допатува во Атина в понеделник. Финансиски експерти на Европската комисија (ЕК), исто така, пристигнуваат во Атина в понеделник. Грчкиот премиер Јоргос Папандреу побара од ЕК, Европската централна банка и ММФ да отпочнат разговори за „мултипрограмата на економските политики“, макар што Атина сé уште не одлучила дали ќе побара таква помош. (ДПА, АП - 16/04/10; AНA-MПA - 15/04/10)
