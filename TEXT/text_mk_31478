22/04/2003
САРАЕВО, Босна и Херцеговина -- Министерот за безбедност на БиХ Бариса Чолак изјави за сараевскиот дневен весник <I>Дневни Аваз</I> дека "секој криминалец од Србија кој се обидува да се сокрие во БиХ ќе биде уапсен." Во интервјуто во вторникот (22 април), Чолак и шефот на државната погранична контрола Нијаз Спахиќ рекоа дека загриженоста што ја изразил амбасадорот на САД во БиХ Клифорд Бонд е оправдана. Бонд се плаши дека криминалците од Србија може да се обидат да се сокријат во БиХ, откако ќе се укине вонредната состојба во Србија. Двајца врвни официјални претставници за безбедност изјавија дека се преземени сите потребни мерки за да се спречи влез на криминалците во земјата.
Во другите вести од понеделникот, шефот на Генералштабот на Армијата на Република Српска (РС) генерал мајорот Цветко Савиќ изјави дека расформираoето на контроверзната разузнавачка единица 410 е завршено. Претседателот на РС Драган Чавиќ претходно овој месец даде наредба да се преземе овој потег, по рацијата на СФОР кога беше откриен доказ за илегална шнионажа. (Дневни Аваз, извори на ОХР - 22/04/03; РТРС - 21/04/03)
