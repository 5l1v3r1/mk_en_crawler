22/03/2011
СТРАЗБУР, Франција -- Членот на Европскиот парламент (ЕП) и специјален известувач за Македонија, Зоран Талер, во понеделникот (21-ви март) поднесе оставка поради скандал со корупција. Словенецот вети дека ќе соработува со антикорупциските комисии во Брисел и во Љубљана. Талер и двајца други членови на ЕП -- Романецот Адриан Северин и Австриецот Ернест Штрасер -- беа разоткриени од новинарите на британскиот весник Сандеј тајмс, кои се претставиле како лобисти. Тројцата, наводно, се согласиле да примат илјадници евра во замена за предлагање најразлични амандмани на легислативата на ЕУ. Штрасер, исто така, поднесе оставка, додека Северин рече дека ќе се повлече од групата на социјалистите, но ќе остане во ЕП. (Гандул, Hotnews.ro - 22/03/11; МИА, СТА, РТС - 21/03/11)
