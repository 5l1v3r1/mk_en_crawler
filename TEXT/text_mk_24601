09/06/2009
БЕЛГРАД, Србија -- Италијанскиот министер за надворешни работи, Франко Фратини, во понеделникот (8-ми јуни) рече дека Србија целосно соработува со Хашкиот трибунал за воени злосторства. Говорејќи на прес-конференцијата во Белград, по состанокот со српскиот и романскиот министер за надворешни работи, Вук Јеремиќ и Кристијан Диаконеску, Фратини рече дека Италија верува оти интеграцијата на Србија во институциите на ЕУ треба да се забрза. Тој додаде дека Рим ќе инсистира на тоа визниот режим на Србија со ЕУ да биде либерализиран до крајот на оваа година. Романија и Италија велат дека ќе лобираат за безвизен режим за Србите, на самитот на ЕУ следната недела во Брисел. Јеремиќ им се заблагодари на Италија и Романија за нивната поддршка. Тој истакна дека во врска со декларацијата за независност на Косово „Ние се согласивме дека тоа прашање не смее да не запре на патот кон членство во ЕУ.“ (Бета, Б92, Taнјуг, Блиц - 08/06/09)
