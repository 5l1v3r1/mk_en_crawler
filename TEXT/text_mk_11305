24/02/2005
ТИРАНА, Албанија -- Во интервјуто за печатот објавено во четвртокот (24-ти февруари) британскиот амбасадор во Албанија, Ричард Џонс, побара од властите да го зајакнат спроведувањето на клучните реформи. Џонс истакна дека завршувањето на Договорот за стабилизација и асоцијација помеѓу Албанија и ЕУ бара повеќе работа од Тирана, особено во однос на изборните реформи и бизнис климата. 
Во другите вести, канцеларијата на јавниот обвинител објави дека истрагата го ослободила премиерот Фатос Нано од наводите за вмешаност во трговија со оружје помеѓу Албанија и Косово во 1998 година. Истрагата беше покрената минатата година, како резултат на тврдењата на членовите на опозицијата во Парламентот. (Албански вести, Катимерини - 24/02/05; AФП - 22/02/05)
