16/03/2008
САРАЕВО, Босна и Херцеговинa -- Високиот претставник, Мирослав Лајчак, во петокот (14-ти март) рече дека нема ниту место, ниту време за коментари што го доведуваат во прашање постоењето на БиХ и нејзините ентитети. „Нема никакво сомневање дека според Дејтон, Република Српска (РС) е уставно признаена категорија. Територијалниот интегритет и суверенитет на БиХ мора да се почитува од сите, вклучително и РС“, рече Лајчак во видео-изјавата објавена на веб-страницата www.reci.ba. 
Исто така во петокот, Лајчак го пофали премиерот Милорад Додик за неговиот придонес во зачувувањето на мирот и стабилноста во БиХ откако Косово прогласи независност од Србија. Говорејќи на прес-конференцијата во Сараево, Лајчак рече дека Додик бил во право кога побарал од другите партнери во државната владејачка коалиција да го признаат и загарантираат постоењето на РС, бидејќи со тоа ќе се стави крај на шпекулациите за отцепување и референдум. (веб-страница на ОХР, АП, РТРС, СРНА - 14/03/08)
