15/10/2004
САРАЕВО, Босна и Херцеговина (БиХ) -- Командантот на СФОР, бригадниот генерал Стивен П. Шук, на прес-конференцијата во четвртокот (14-ти октомври) потврди дека главната одговорност за апсење на осомничените за воени злосторства е во рацете на властите на БиХ и дека улогата на НАТО е само да помага во тој процес. Тој, исто така, вети дека посветеноста на НАТО на БиХ нема да се намали по завршувањето на мандантот на СФОР на крајот од декември и предавањето на воената команда на ЕУ. 
Во другите вести од четвртокот, војниците на СФОР ги претресоа куќите на двајца Срби во Соколац. Тие запленија мобилни телефони и документи. 
Исто така во четвртокот, германскиот пратеник Волкер Рихе го посети Сараево и вети германска помош во исполнувањето на барањата за евро-атланска интеграција. Тој се состана со премиерот на БиХ, Аднан Терзиќ, и со други функционери. (Дневни аваз, Независне новине - 15/10/04; Фена, ПБС БиХ - 14/10/04) 
