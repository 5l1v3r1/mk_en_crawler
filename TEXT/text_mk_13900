18/09/2005
ЊУЈОРК, САД -- Американскиот државен потсекретар за политички прашања, Николас Барнс, ја потврди поддршката на неговата земја за кандидатурата за членство во НАТО на земјите-потписнички на Јадранската повелба, Албанија, Хрватска и Македонија, за време на состанокот во Њујорк во петокот (16-ти септември). По состанокот хрватската министерка за надворешни работи, Колинда Грабар-Китаровиќ, за новинарите изјави дека не слушнала Барнс да спомене некој датум и рече дека тој не коментирал во врска со гласините за суспендирање на плановите за проширување на НАТО до 2008 година. (Вечерњи лист - 17/09/05; ХИНA - 16/09/05)
