13/09/2009
БЕЛГРАД, Србија -- ЕУЛЕКС во петокот (11-ти септември) потпиша протокол за соработка со српското Министерство за внатрешни работи, објави портпаролот на ЕУЛЕКС, Кристоф Ламфалуси. Документот ќе стапи на сила на 19-ти септември. Српскиот вицепремиер и министер за внатрешни работи, Ивица Дачиќ, рече дека документот се однесува на полициската соработка и не содржи „ниту еден збор кој има некаква врска со политиката“. Тој објасни дека документот ја регулира соработката во борбата против организираниот криминал, нелегалната трговија со дрога и сите други форми на прекукраничен криминал помеѓу двете земји.
Во меѓувреме, неколку невладини организации во Косово објавија дека планираат да одржат митинг во Приштина на 16-ти септември, против протоколот. „Заедно, ние ќе кажеме „не“ за кршењето на косовскиот суверенитет. Ова е не за ЕУЛЕКС, а не за ЕУ“, се вели во соопштението на организациите. (Б92, Танјуг, Бета, Ксинхуа, АП - 11/09/09)
