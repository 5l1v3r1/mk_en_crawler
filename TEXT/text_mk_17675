26/01/2007
САРАЕВО, Босна и Херцеговина (БиХ) -- Парламентарниот Дом на народите (ДоН) на Федерацијата на БиХ (ФБиХ) конечно ја одржа својата конститутивна седница во четвртокот (25-ти јануари), скоро четири месеци по општите избори во БиХ. За време на седницата беа верификувани мандатите на 52-цата избрани пратеници. Според законот, горниот дом има 58 места -- 18 Бошњаци, 17 Хрвати, 17 Срби и седум претставници на другите групи -- но поради недостигот на кандидати три места во квотата за Србите и за другите, се празни. Тие ќе бидат пополнети подоцна. 
Како што и се очекуваше, првата седница не резултираше со избор на претседател и заменици на ДоН. Но, членовите усвоија еден важен нацрт-закон, во врска со привременото финансирање на ентитетот во првото тримесечје. (Дневни аваз - 26/01/07; Pincom.info, Фенa - 25/01/07)
