20/04/2007
НИКОЗИЈА, Кипар -- Во декларацијата усвоена едногласно во четвртокот (19-ти април) кипарскиот парламент ја повика владата да го наплати долгот од Велика Британија за распоредувањето во две воени бази на Кипар. Пратениците тврдат дека Велика Британија должи милиони фунти за своето користење на базите од 1945 година. Но, Британската амбасада во Никозија вели дека Велика Британија ги исполнила сите свои финансиски обврски кон Кипар. (Ројтерс, Фокус, Cyprus Mail, КНA - 19/04/07)
