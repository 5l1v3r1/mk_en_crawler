11/08/2005
СТРАЗБУР, Франција -- Во новиот извештај објавен од страна на Советот на Европа (СоЕ) во средата (10-ти август) се повикува на формирање на силни и независни антикорупциски институции во земјите од Западен Балкан. Извештајот, кој се базира на резултатите од неодамнешната регионална конференција во Скопје, ги опфаќа Албанија, Босна и Херцеговина, Хрватска, Македонија и Србија и Црна Гора, вклучувајќи го и Косово. Според овој документ во текот на изминатите години земјите во Западен Балкан постигнале напредок во борбата против корупцијата преку усвојување и реализирање на сеопфатни стратегии, како и преку иницирање на правни измени во согласност со меѓународните стандарди и стандардите на ЕУ. Истовремено, се предупредува во извештајот, голем број проблеми ги попречуваат антикорупциските напори. Меѓу нив се и недостатокот на политичка волја, недоволниот персонал, одложувањата во спроведувањето на реформите и нејасно дефинираните мандати на антикорупциските агенции. (веб-страница на СоЕ - 10/08/05)
