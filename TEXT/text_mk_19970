19/11/2007
ЗАГРЕБ, Хрватска -- Официјални претставници, меѓу кои и претседателот Стипе Месиќ и претседателот на парламентот, Владимир Шекс, им се придружија на ожалостените семејства во неделата (18-ти ноември) во сеќавањето на вуковарските жртви од Хрватската татковинска војна во 1991 година. На 18-ти ноември 1991 година поранешната Југословенска народна армија и српските паравоени сили го скршија отпорот на оние што го бранеа градот Вуковар три месеци и влегоа во градот. Повеќе од 1.600 луѓе беа убиени, а повеќе од 1.200 беа ранети. Србите затворија 7.000 лица во концентрациони логори, меѓу кои имаше и цивили. Околу 22.000 луѓе беа протерани од градот. Скоро 500 и понатаму се исчезнати. (Вјесник - 19/11/07; Javno.com, ХИНА, ХРТ, Вечерњи лист, Index.hr, AФП - 18/11/07)
