07/12/2007
САРАЕВО, Босна и Херцеговина (БиХ) -- Владејачкиот Сојуз на независни социјалдемократи (СНСД) на Република Српска ќе го објави својот избор за мандатор в понеделник (10-ти декември), рече во четвртокот водачот на СНСД и премиер на РС Милорад Додик. Тој посочи дека ќе го избере вршителот на функцијата претседавач во Советот на министри Никола Шпириќ за уште еден мандат, нешто што и другите партии се чини дека го поддржуваат. Шпириќ поднесе оставка пред повеќе од еден месец во знак на протест поради мерките што ги предложи високиот претставник Мирослав Лајчак како одговор на неуспешните полициски реформи. Трипартитното претседателство на БиХ им даде на партиите рок до среда да го соопштат својот кандидат. (Независне новине - 07/12/07; РТРС, ПБС - 06/12/07)
