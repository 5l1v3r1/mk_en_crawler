17/12/2009
БУКУРЕШТ, Романија -- Градот Темишвар во средата (16-ти декември) ја одбележа 20-годишнината од падот на комунистичкиот режим. Темишвар се смета за родно место на револуцијата за соборување на Николае Чаушеску на 16-ти декември 1989. Конференции, верски служби и други настани се одржаа во градот во чест на борците кои го зазедоа градот пред 20 години. Околу 100 луѓе загинаа во Темишвар во 1989 година, кога армијата отвори оган врз демонстрантите, по наредба на Чаушеску. На собирот во средата градоначалникот на Темишвар Георге Чухандру рече дека градот треба да се гордее што револуцијата започна таму, додавајќи: „На оние кои се родија слободни, им велам дека работите се сменија во оваа револуција“. (ББС, АП - 16/12/09)
