20/03/2009
ПРИШТИНА, Косово -- ОН признава дека повеќето луѓе во Косово го сметаат УНМИК за пречка, која им го отежнува на локалните институции извршувањето на нивните задачи во согласност со уставот, објавија локалните медиуми во четвртокот (19-ти март). Во последниот тримесечен извештај за Косово на Советот за безбедност на ОН се истакнува дека УНМИК се соочува со многу предизвици во исполнувањето на своите должности во согласност со резолуцијата 1244 на Советот за безбедност на ОН. Министерот за надворешни работи, Скендер Хисени, се очекува да говори на седницата на советот в понеделник, на која тој ќе побара мандатот на УНМИК да заврши и сите негови надлежности да й бидат предадени на мисијата предводена од ЕУ, ЕУЛЕКС.
Во другите вести од четвртокот, Шпанија ги објави плановите за повлекување на преку 600 војници од Косово до крајот на јуни. Шпанските војници служеа во КФОР уште од неговото формирање во 1999 година. Коментирајќи за одлуката на Шпанија, портпаролот на НАТО, Џејмс Апатураи, рече во Брисел дека генералниот секретар Јап де Хоп Шефер е незадоволен бидејќи шпанските власти не се консултирале со Алијансата однапред. (Коха Диторе, Зери, Лајм, Експрес, Косовалајв - 20/03/09; Кохавижн, Косовалајв, РТК - 19/03/09)
