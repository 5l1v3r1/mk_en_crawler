30/05/2004
ИСТАНБУЛ, Турција -- Обвинителите обвинија 69 осомничени припадници на Ал Каеда за самоубиствените напади во ноември во Истанбул. Во обвинението од 127 страници се бара доживотна казна затвор за петмината осомничени водачи на групата. Тие в понеделник (31-ви мај) ќе се појават пред судот.
Во меfувреме, забранетата Курдистанска работничка партија во петокот предупреди дека ако Владата не ги повлече своите војници од југоисточна Турција, можеби ќе му стави крај на прекинот на огнот на 1-ви јуни. Властите ги засилија своите операции против терористичката група во последниве месеци.
Исто така во петокот, претседателот Ахмет Неждет Сезер стави вето на серијата контроверзни амандмани на законот за образование во земјата, тврдејќи дека тие ќе го поткопаат секуларниот карактер на образовниот систем. Најконтроверзна е мерката со која би се отворил системот на јавна служби за матурантите на државните верски средни училишта. (АФП, АП - 29/05/04; МСНБЦ - 28/05/04)
