01/12/2004
БАЊА ЛУКА, Босна и Херцеговина (БиХ) -- Шефот на полицијата на Република Српска (РС) Радомир Његуш во вторникот (30-ти ноември) поднесе оставка на функцијата, по барањето на министерот за внатрешни работи на РС, Дарко Матијашевиќ, за тоа. Тој рече дека работата на полицијата би била поефикасна без Његуш, кого го обвини за неуспех во апсењето на обвинетите за воени злосторства. 
Во другите вести, претседателот на Парламентот на РС, Душан Стојичиќ, во вторникот се состана со својот српски колега Предраг Марковиќ во Бања Лука. Тие заеднички ги повикаа обвинетите да се предадат, истакнувајќи ја важноста на исполнувањето на меѓународните обврски. (Дневни аваз, Независне новине, Данас - 01/12/04; Pincom.info, Фена, РТРС - 30/11/04) 
