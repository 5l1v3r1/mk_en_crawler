15/09/2008
Околу 100 Романци се дел од десетте илјади меѓународни научници кои учествуваат во најголемиот атомски експеримент во светот, во Женева. Тие се обидуваат да создадат услови какви што постоеле во универзумот по „Биг Бенг“. Првиот обид за пуштање на протонски млазеви во Големиот хадронски судрувач во средата (10-ти септември) заврши успешно. Експериментот го врши европската организација за нуклеарни истражувања.
*** 
 Грчки aрхеолошки тим откопа златен накит, оружје и грнчарски предмети во антички гробишта во близина на Пела во северна Грција, родното место на Александар Велики, објави грчкото Министерство за култура во четвртокот (11-ти септември). Ископувањата на гробиштата открија 43 гробници, кои датираат од 650 до 279 година пред н.е. 
*** 
Четиресеттиот Светски славистички конгрес беше отворен во Охрид, Maкедонијa, во средата (10-ти септември). Учествуваат повеќе од 600 меѓународни научници и експерти за словенските јазици.
*** 
Научниците од Истанбулскиот универзитет спроведоа први тестови за генетички инженеринг во Tурција. Истражувачите внесоа хормони за раст во пастрмка, со што рибата достигна големина за консумација за период од шест, наместо дванаесет месеци.
*** 
Помеѓу 3-ти и 7-ми ноември грчкиот остров Родос ќе биде домаќин на вториот меѓународен симпозиум на научници што работат на сателитски истражувачки проекти, објави Европската вселенска агенција. Првиот симпозум се одржа во Кјото, Јапонија, минатата година.
Истражувачкиот комитет на Аристотеловиот универзитет во Солун создаде едукативна софтверска игра која може да го следи учењето и физичката кондиција на аутистичните деца дури и кога родителите или учителите се отсутни. Додека играат игра, децата носат белегзии кои ги регистрираат нивните реакции, дозволувајќи играта да се адаптира според потребите на децата. Софтверот за првпат беше прикажан на овогодинешниот Меѓународен трговски саем во Солун.
 (Разни извори – 08/09/08-15/09/08) 
