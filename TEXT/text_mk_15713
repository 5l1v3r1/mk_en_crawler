23/07/2006
КРОФОРД, САД -- Американскиот претседател Џорџ Буш во саботата (22-ри јули) го повика турскиот премиер Реџеп Тајип Ердоган на разговори околу актуелната криза во Либан. Портпаролот на Белата куќа Дана Перино рече дека двајцата водачи се фокусирале на начините за справување со хуманитарните потреби на народот во Либан. Тие, исто така, разговарале и околу престојната посета на државниот секретар Кондолиза Рајс на Средниот Исток. 
Буш, исто така, му рече на премиерот дека САД се подготвени да работат со Турција на ставање крај на терористичките напади од страна на Курдистанската работничка партија. Повеќе од десетина турски војници беа убиени од страна на курдските милитанти пред една недела, поради што Анкара се закани со поостри мерки против милитантната групи, која има бази во Ирак. (Ројтерс - 22/07/06)
