17/09/2009
СТРАЗБУР, Франција -- Членовите на Европскиот парламент (ЕП) во средата (16-ти септември) ги усвоија препораките на Европската комисија за укинување на визите за граѓаните на Србија, Црна Гора и Македонија. Шведската министерка за прашањата на ЕУ, Сесилија Малмстром, чија земја моментно претседава со ЕУ, рече дека целта е визната либерализација за трите балкански земји да стапи на сила од 1-ви јануари 2010 година. За време на расправата околу предлогот на ЕК, некои членови на ЕП го критикуваа фактот што Босна и Херцеговина и Албанија се исклучени, тврдејќи дека тоа би можело да води до поделби во Западен Балкан. ЕП го закажа гласањето во врска со резолуцијата за визната либерализација во ноември. (РТС, Танјуг, Меѓународно Радио Србија, Сител, Алсат - 16/09/09)
