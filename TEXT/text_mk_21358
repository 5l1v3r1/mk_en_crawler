31/07/2008
САРАЕВО, Босна и Херцеговина (БиХ) -- Високиот претставник Мирослав Лајчак одлучи да им ги врати пасошите и личните карти на членовите на семејството на поранешниот бегалец Радован Караџиќ, соопшти канцеларијата на Лајчак во средата (30-ти јули). Властите ги конфискуваа документите на сопругата на Караџиќ, ќерката, синот и зетот во јануари, за да го спречат семејството да му помага на Караџиќ и на другите обвинети за воени злосторства да се кријат од властите. По неговата екстрадиција во средата во Хаг, неговите роднини сега може да го посетат во притворот на Трибуналот во Шевенинген. (Б92, Tанјуг, Дневни аваз, ИТАР-ТАСС - 30/07/08)
