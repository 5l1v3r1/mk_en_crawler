14/02/2008
АНКАРА, Турција -- Парламентот и политичките партии треба да ги спроведат реформите поврзани со кандидатурата на Турција за пристап во ЕУ, рече во средата (13-ти февруари) претседателот Абдула Ѓул, за време на посетата на Министерството за надворешни работи. „Политиката на одредени земји-членки на [EУ] не треба да не се задржува во продолжувањето со работата за ЕУ. Ако биде потребно, ќе покажеме волја за отворање и затворање на поглавја од [преговорите] на наша иницијатива“, рече Ѓул. Министерот за надворешни работи, Али Бабаџан, се согласи дека има значително забавување во владините активности поврзани со реформите за пристап. (Заман - 14/02/08; Њу Анатолијан - 13/02/08)
