21/12/2006
САРАЕВО, Босна и Херцеговина (БиХ) -- Судот на БиХ во средата (20-ти декември) го отвори главното сослушување против четворица босански Срби, обвинети за злосторства против човештвото во затворот Омарска и Кератерм во БиХ во 1992 година. Жељко Мејакиќ и Момчило Грубан се обвинети за командна одговорност за убиствата, злоставувањето и другите измачувања во Омарска, каде што беа затворени околу 3.000 лица од несрпското население, додека Душан Кнежевиќ и Драган Фустар Кнежевиќ се обвинети за злосторства против несрпските затвореници во Кератерм. Случајот на четворицатаТрибуналот на ОН му го предаде на судството во БиХ. Обвинитетите во мај беа пренесени од Хаг во Сараево. (РТРС, Срна, ПБС БиХ, Њусдеј - 20/12/06)
