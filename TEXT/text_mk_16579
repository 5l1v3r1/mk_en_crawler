10/09/2006
САРАЕВО, Босна и Херцеговина (БиХ) -- Во неколкуте интервјуа за време на викендов, американскиот амбасадор во БиХ, Даглас Мекелхани, ги повика босанските политичари да отпочнат конструктивна кампања за изборите на 1-ви октомври, и да се фокусираат на актуелните прашања, наместо да се навраќаат на минатото. Тој рече дека националистичките изјави не се важни во земја фокусирана на реформи и евроатланска интеграција. Тој посебно ја отфрли идејата за одржување на референдум за независност во Република Српска.
Во другите вести, војниците на НАТО й помогнаа на полициската мисија на ЕУ во БиХ во пребарувањето на куќите и деловните простории во сопственост на семејството на бегалецот обвинет за воени злосторства, Стојан Жупљанин, во петокот (8-ми септември) во областа на Бања Лука. Неговиот син Младен се мисли дека активно му помага на Жупљанин да го избегне апсењето и екстрадицијата во Трибуналот на ОН во Хаг. (Независне новине, Дневни аваз, ПБС БиХ - 09/09/06; ПБС БиХ - 08/09/06)
