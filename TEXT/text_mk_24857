03/05/2009
НИКОЗИЈА, Кипар -- Судот во Никозија во четвртокот (30-ти април) го одложи до 4-ти јуни судењето на четирите лица кои се соочуваа со обвиненија за несреќата од август 2005 година на кипарскиот авион „Хелиос ервејс“, во која загинаа сите 121 лица во авионот. Меѓу обвинетите се и двајца извршни официјални претставници, главниот пилот-тренер и менаџерот на операциите на кипарскиот „Хелиос ервејс“. Четворицата се соочуваат со обвиненија за повеќекратно убиство и обвиненија за смрт преку небрежност. Според кривичниот законик на Кипар, убиството е казниво со доживотна затворска казна. (Сајпрус мејл, Ројтерс, КНА - 01/05/09)
