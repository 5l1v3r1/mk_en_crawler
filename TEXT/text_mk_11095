29/03/2005
БЕЛГРАД, Србија и Црна Гора -- Сојузниот министер за човекови права Расим Љајиќ во вторникот (29-ти март) потврди дека обвинетиот за воени злосторства Сретен Лукиќ имал успешна операција на срцето во Српскиот клинички центар претходно тој ден. Процедурата првично беше планирана за понеделник. Љајиќ рече дека генералот на српската полиција ќе заздравува под лекарски надзор. Тој не даде коментир за евентуалниот датум на заминување на Лукиќ за Хашкиот трибунал.
Исто така во вторникот, министерот за надворешни работи на Србија и Црна Гора, Вук Драшковиќ, ја заврши посетата на Алжир, каде што тој и неговиот алжирски колега, Абделазиз Белкхадем се согласија да ги зајакнат билатералните односи и особено бизнис врските. (Бета, РТРС - 29/03/05; Б92, Бета, Танјуг - 28/03/05)
