11/08/2008
БЕЛГРАД, Србија -- Демократската партија на Србија (ДСС) ќе инсистира на оставка на претседателот на парламентот, Славица Ѓукиќ-Дејановиќ, поради нејзината „самоиницијативна одлука за прекин на работата на парламентот“, рече шефот на парламентарната група на ДСС, Слободан Вуксановиќ, во петокот (8-ми август). Тој додаде дека ДСС ќе започне разговори со претставниците на другите опозициски партии за смена на Ѓукиќ-Дејановиќ од позицијата и продолжување со работата на парламентот.
Дејановиќ, велејќи дека сака да ја зајакне ефикасноста на парламентот, направи неколку контроверзни чекори. Меѓу нив се и предупредувањата до пратениците, временското ограничување на говорите, враќање на членовите на парламентот на место, како и бркања на пратениците. ДСС ги опиша мерките како „диктаторство“, поради кое опозицијата мора да се обедини за да го спречи. Две други опозициски партии -- Нова Србија и Српската радикална партија -- ја поддржуваат ДСС. (Бета, Студио Б, Б92, Танјуг - 08/08/08)
