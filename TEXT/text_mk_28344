18/06/2010
ПРИШТИНА, Косово -- Косовскиот Албанец по кои трагаа Соединетите Држави под обвинение за тероризам е идентификуван како Бајрам Аслани (29). Уапсен во Митровица во четвртокот (17-ти јуни), тој беше обвинет во САД за обезбедување помош на терористи и заговор за убиство, киднапорање и оштетување имот во странска држава. Американското Министерство за правда го идентификуваше како „Ебу Хатаб“, и вели дека тој ковал заговор со осум лица уапсени во САД минатата година и обвинети во Северна Каролина. Сите се американски државјани, освен Хисен Шерифи, роден во Косово и со постојано живеалиште во САД. Аслани, наводно, му ги дал на Шерифи видео-снимките на Џихад со цел да го убеди да се приклучи на каузата. Семејството на Аслани вели дека тој е невин. (Eкспрес, Зери - 18/06/10; Кохавижн, РТК, ТВ 21 - 17/06/10)
