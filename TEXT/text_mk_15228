31/07/2006
СОФИЈА, Бугарија -- Владата во неделата (30-ти јули) започна пилот-проект за едношалтерски локален интегративен систем на граничните премини во земјата, чија цел е борба против корупцијата, објави Дарик њус. Министерот за внатрешни работи, Румен Петков, и министерот за државна администрација, Николај Василев, го открија новиот систем на граничниот премин кај Лесово, на границата со Турција. Шест нови компјутери го поддржуваат системот, врз основа на принципот „едно ливче, едно плаќање“. Готовинските плаќања ќе бидат вршени директно во канцелариите на банките на граничниот премин. Ова, исто така, треба да вклучи и зголемување на квалитетот и брзината на граничните услуги и подобрување на собирањето даноци. (Дарик њус - 30/07/06)
