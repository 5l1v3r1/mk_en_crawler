04/04/2007
ПОДГОРИЦА, Црна Гора -- Претседателот Филип Вујановиќ во вторникот (3-ти април) предвиде дека ќе има доволно политичка поддршка во парламентот за усвојување на предложениот нов устав, со што би се избегнал национален референдум за ова прашање. Вујановиќ рече дека референдумот би бил губење време и пари, како и дека каков било неуспех на политичарите за постигнување консензус би ги довел во прашање реформските и интегративните процеси на Црна Гора. Во понеделникот пратениците го усвоија нацрт-уставот и го доставија до јавноста за дебата, пред финалното парламентарно одобрување. (Вијести - 04/04/07; РТЦГ, Мина - 03/04/07)
