18/04/2005
ПРИШТИНА, Косово, Србија и Црна Гора -- Канцелариите на една мала опозициска партија се оштетени при експлозија на бомба доцна во неделата (17-ти април) во Приштина. Портпаролот на полицијата на ОН соопшти дека цел на нападот била организацијата наречена ОРА, чиј претседател е познатиот издавач од косовските Албанци Ветон Сурои. При експлозијата се полесно повредени три деца што живееле на вториот кат од зградата.
Во другите вести, поранешниот премиер Рамуш Харадинај накратко се врати во Косово за да присуствува на погребот на својот брат во неделата. Убиството на дваесетитригодишниот Енвер Харадинај во петокот полицијата на ОН го опиша како насилство на спротивставени кланови. Рамуш Харадинај се соочува со обвиненија за воени злосторства во Трибуналот на ОН во Хаг. (Ројтерс, АП, Бета, Танјуг - 18/04/05; Ројтерс - 17/04/05)
