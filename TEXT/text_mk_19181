31/08/2007
САРАЕВО, Босна и Херцеговина (БиХ) -- Премиерот на Република Српска (РС) Милорад Додик рече дека ја гледа идната БиХ како федерална, асиметрична држава и не верува дека предлогот на бошњачките партии за поделба на земјата во неколку мултиетнички региони ќе обезбеди остварлив уставен модел.
За време на состанокот во четвртокот (30-ти август) со кардинал Винко Пуљиќ, водач на заедницата на хрватските католици во БиХ, Додик рече дека смета оти Хрватите треба да имаат свој сопствен територијален ентитет во БиХ и посочи дека РС ќе ги поддржи ако бараат трета федерална единица. Високиот претставник Мирослав Лајчак го повика Додик да се воздржи од вакви коментари. (Независне новинe - 31/08/07; РТРС, НТВ Хајат, ПБС, Фена - 30/08/07)
