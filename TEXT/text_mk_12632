07/06/2005
ХАГ, Холандија -- Трибуналот на ОН за воени злосторства во понеделникот (6-ти јуни) одлучи да му додели условно ослободување на поранешниот косовски премиер, Рамуш Харадинај. Судиите ги отфрлија приговорите на обвинителите и рекоа дека нема причина да се смета оти поранешниот командант на Ослободителната војска на Косово не би се вратил во Хашкиот трибунал или дека претставува опасност за сведоците и за другите лица. Обвинет за воени злосторства за време на конфликтот 1998-1999 година во покраината, Харадинај се предаде во март. (веб-страница на МКТЈ, Косова лајв, Б92, Ројтерс, АП - 06/06/05)
