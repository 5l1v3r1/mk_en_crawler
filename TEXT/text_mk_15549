27/10/2006
ЗАГРЕБ, Хрватска -- Истакнат пратеник беше уапсен во четвртокот (26-ти октомври) за воени злосторства, набргу откако парламентарната комисија му го укина имунитетот за судско гонење. Бранимир Главаш е обвинет дека го наредил убиството и мачењето на Срби во Осиек, за време на конфликтот во 1991 година. Обвинителите го испитуваат во врска со два одделни инциденти. Главаш ги отфрли обвинувањата и ја обвини владата, обвинителите и полицијата за фалсификување на на обвинувањата. Тој беше избркан од владејачката Хрватска демократска заедница по конфликтот со премиерот Иво Санадер минатата година. Стана независен пратеник и потоа формираше сопствена партија, која постигна ограничен успех на минатите локални избори. (AП, Вјесник - 27/10/06; ХРТ, ХИНА, Index.hr - 26/10/06)
