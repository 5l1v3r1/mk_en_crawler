15/04/2010
ЗАГРЕБ, Хрватска -- Водачот на најголемата опзициска партија, Социјалдемократската партија (СДП), Зоран Милановиќ, во средата (14-ти април) повика на нови преговори за уставните амандмани. Тој ја критикуваше владејачката Хрватска демократска заедница (ХДЗ) заради нејзината неподготвеност за компромис и предупреди дека тоа може да ги загрози преговорите за пристапување на државата во ЕУ. Во суштина, единственото преостанато прашање е гласањето на дијаспората: СДП инсистира на тоа гласањето да биде ограничено на гласање во дипломатско-конзуларните мисии, додека ХДЗ не се согласува. Поддршката на СДП е клучна, бидејќи амандманите бараат поддршка од две третини од пратениците. Заменик-претседателот на парламентот, Владимир Шекс, рече дека ако СДП не е подготвена на компромис за гласањето на иселениците, тогаш тоа прашање ќе биде напуштено засега, а ќе се разгледуваат само оние што ги бара ЕУ. (Вечерњи лист, СиБиз, Index.hr - 14/04/10)
