22/10/2007
ПАРИЗ, Франција -- Министерот за надворешни работи, Бернард Кушнер, ги повика косовските Албанци да го задржат помирувачкиот и кооперативен пристап за време на разговорите во понеделник (22-ри октомври) за идниот статус на Косово. Делегацијата замина за Виена, на разговори со делегатите од Србија, по неформалниот состанок со Кушнер во неделата во Париз. 
Тој ја советуваше приштинската делегација, предводена од косовскиот претседател Фатмир Сејдиу против какво било унилатерално прогласување независност, велејќи дека истото може да биде отфрлено од страна на некои земји-членки на ЕУ. Сејдиу, пак, рече дека косовските Албанци инсистираат на тоа преговорите да завршат според закажаното, на 10-ти декември. 
Во другите вести од неделата, водачот на Косовската реформистичка партија (ОРА), Ветон Сурои, ја претстави листата на ОРА со 106 кандидати за парламентарните избори на 17-ти ноември. Тој, исто така, рече дека е уверен оти Косово ќе добие независност со помош на меѓународната заедница. (Tанјуг, Бета, РТС, Телеграфи, РТК, РФЕ, ДПА, Стратфорт - 21/10/07)
