14/09/2010
 Бугарскиот претседател Георги Парванов и неговиот грчки колега Каролос Папуљас, во четвртокот (9-ти септември) присуствуваа на церемонијата на отворање нов премин на границата на Родопските Планини. Граничниот премин ќе го поврзи Ивајловград во Бугарија со Кипринос во североисточна Грција. 
*** 
 Српскиот министер за надворешни работи, Вук Јеремиќ, се очекува да пристигне во Италија во вторник (14-ти септември), за да се состане со италијанскиот колега, Франко Фратини. Тие планираат да разговараат за кандидатурата на Србија за интеграција во ЕУ, подобрување на билатералната соработка и содржината и целите на самитот следниот месец меѓу двете влади, на кој ќе биде домаќин Белград. 
*** 
 Романскиот претседател Трајан Башеску во понеделникот (13-ти септември) допатува во Баку, на дводневниот самит на Азербејџан, Грузија, Унгарија и Романија за т.н. проект АГРИ. Врската АГРИ има за цел профитирање од азербејџанските природни ресурси -- стратешките локации на Романија, Грузија и Унгарија -- за да понуди алтернативен правец за снабдувањето со гас на европскиот енергетски пазар. 
*** 
 Српскиот претседател Борис Тадиќ во понеделникот (13-ти септември) и вторникот беше во Естонија. За време на неговиот престој, Тадиќ се состана со претседателот Томас Хендрик, премиерот Андрус Ансип и претседателот на парламентот, Ене Ергма.
*** 
 Грчкиот министер за надворешни работи, Димитрис Друцас, ја повика Tурција во четвртокот (9-ти септември) да ги повлече своите војници од северен Кипар како знак на добра волја кон мировниот процес поддржан од ОН, а со цел ставење крај на поделбата на островот. „Кипарскиот проблем е проблем на инвазија и окупација. Тоа не сме го заборавиле“, рече Друцас по состанокот со кипарскиот претседател Деметрис Христофиас во Никозија. 
 (Разни извори -- 07/09/10-14/09/10) 
