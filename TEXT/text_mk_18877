05/04/2007
СОФИЈА, Бугарија -- Американскиот амбасадор во Софија, Џон Р. Бејрли, во средата (4-ти април) повторно ја повика владата да се бори против каков било обид за проневера при искористувањето на парите на ЕУ. Говорејќи на конференцијата на која се разговараше за процедурите на јавните набавки во земјата, Бејрли рече дека сегашниот закон за јавните набавки е усогласен со ЕУ и меѓународните стандарди. Оваа легислатива, заедно со новиот регистар што беше создаден со помош на УСАИД, претставува напредок во борбата против корупцијата, истакна тој. Според новиот извештај, од вкупно 100 процедури за јавни набавки во изминативе шест месеци, во една од три се крши процедурата. (Дневник - 05/04/07; БНР, Медиапул - 04/04/07)
