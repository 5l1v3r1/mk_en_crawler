10/08/2009
Тим научници од турскиот Универзитет Билкент создаде нов материјал кој ги прави предметите невидливи на одредена електромагнетна фрекфенција. Според водачот на тимот д-р Екмел Озбај, откритието има широка индустриска и воена примена. „Можете да скриете тенк, па дури и воен авион“, новинските агенции ја цитираа неговата изјава. Турција е четврта земја во светот -- по САД и две земји на ЕУ -- која ја разви оваа технологија. 
*** 
 Српските научници при Медицинскиот институт во Крагуевац се близу до создавање човечка кожа во лабораториски услови. Професорот Зоран Милосављевиќ и неговиот тим работеа на проектот околу три години, користејќи мало парче кожа на почетокот. „Досега успеавме да создадеме дермис и епидермис. Единствениот чекор што остана е да се смисли начин за нивно поврзување“, објасни истражувачката д-р Билјана Љуиќ. Откритието може да се користи во лечењето изгореници, кожни недостатоци и болести.
*** 
 Српскиот физичар Михаило Чубровиќ, заедно со колегите од Холандија, во весникот „Сајанс“ објави научен труд во кој за првпат се користи математиката на теоријата на струните, за да се опише физички проблем. Трудот може да стане важен чекор во демонстрирањето на физичката реалност на теоријата на струните, која беше на удар во последниве години поради тоа што не даде конкретни резултати. Чубровиќ, српски државен стипендист и докторант на Универзитетот во Лајден, е еден од најмладите автори што досега се појавил во списанието „Сајанс“.
*** 
Првата лабораторија во Рoманија за мерење на радијацијата што зрачи од мобилните телефони беше отворена во југозападниот град Крајова на 4-ти август. Лабораторијата, дел од Институтот за развој на истражувањето и електроинженерски тестови, е основана од Националната управа за научно истражување. 
*** 
Меѓународна спелеолошка и нуркачка експедиција, на 2-ри август почна да ја испитува длабочината на пештерата Врело во Maкедонијa. Нуркачите се надеваат дека ќе достигнат до длабочина од најмалку 183 метри и ќе докажат дека Врело е најдлабоката подводна пештера во Европа. 
*** 
Мермерни статуетки од различна големина од раниот римски период се откриени за време на археолошките ископувања во Патара, која се наоѓа во близина на сегашниот Кас, во турската провинција Анталија. Откритијата вклучуваат статуетки од античката божица Цибеле и кралот на подземниот свет Хад. 
*** 
 Бугарските aрхеолози открија населба од времето на Троја. Откритието, кое датира од периодот меѓу 3.000 и 3.500 г. пред н.е. се наоѓа во близина на сегашниот Момчилоград. 
*** 
 Бугарските aстрономи од опсерваторијата Звездно обштество открија седум нови астероиди, со дијаметар од 0,7 до 1,7 километар. Тие се наоѓаат во констелацијата на Јарецот, која поминува помеѓу орбитите на Марс и Јупитер, на интервали од 3,9 до 5,7 Земјени години. 
*** 
 Maкедонските aрхеолози ја утврдија точната локација на Билазора, важен центар во Пајонскиот период. Двегодишните ископувања потврдија дека истата се наоѓала во Градиште, во близина на селото Кнежје. Откритето ја реши долгогодишната археолошка загатка. 
*** 
Археолозите од музејот Књажевац во Србијa открија остатоци на праисториска, античка и средновековна населба во близина на Баница. Остатоци на верски комплекс беа откопани, исто така.
 Разни извори -- 03/08/09-10/08/09  
