20/08/2006
ЗАГРЕБ, Хрватска -- Специјалниот координатор на Пактот за стабилност за Југоисточна Европа, Ерхард Бусек, во интервјуто за медиумите изјави дека Хрватска можеби нема да биде подготвена за влез во ЕУ во 2009 година. Сепак, додаде тој, амбициите на нејзините водачи во поглед на ЕУ се за пофалба. Во интервјуто за австриската новинска агенција АПА доцна во четвртокот (17-ти август) Бусек рече дека во најлош случај, Хрватска ќе влезе во Унијата во 2014 година. Досега Хрватска ги затвори преговорите за само едно од вкупно 32 поглавја од аквисот, но се надева дека ќе го забрза темпото на разговорите за пристап во месеците што следат. (Index.hr - 19/08/06; ХРT - 18/08/06)
