29/07/2005
БЕЛГРАД, Србија и Црна Гора -- Белград ќе формира координативен центар за вклучување на Ромите во секојдневниот живот на главниот град, објави во четвртокот (28-ми јули) градоначалникот Ненад Богдановиќ. Центарот првенствено ќе се фокусира на решавањето на прашањата на невработеноста, домувањето, образованието и здравствената заштита. Ромите се соочуваат со големи проблеми со домувањето. Последниот обид да им се изградат привремени домови наиде на отпор кај оние кои се плашат дека вредноста на нивните недвижности ќе падне откако Ромите ќе се вселат во нивното маало. Долгорочниот план на Белград е да обезбеди таканаречени социјални станови за ромските семејства. (Б92, Бетa - 28/07/05)
