27/02/2007
АНКАРА, Турција -- Масуд Барзани, претседателот на полуавтономниот регион Ирачки Курдистан, во понеделникот (16-ти февруари) повика на директни разговори со Анкара за намалување на тензиите долж границата помеѓу ирачката провинција и Турција. „Ние й подаваме на Турција рака на пријателство. Ќе бидеме задоволни ако Турција одговори со иста мера“, рече тој. Турција честопати ги обвинуваше ирачките власти дека не успеваат да ги контролираат нападите на терористите од Курдистанската работничка партија (ПКК). Премиерот Реџеп Тајип Ердоган и министерот за надворешни работи, Абдула Ѓул, сигнализираа дека се подготвени за дијалог.
Прашањето на евентуален референдум во ирачкиот град богат со нафта Киркук, предизвика тензии помеѓу Ердоган и Барзани. Турција стравува дека тоа ќе доведе до воспоставување на курдска контрола во градот, што, пак, би можело да доведе до финансирање на терористите на ПКК со приходите од нафтата. Во понеделникот Ердоган ја критикуваше изјавата на Барзани, кој го опиша Киркук како „срцето на Курдистан“. Ердоган инсистираше на тоа дека Киркук не припаѓа на ниту една етнички група и дека таквите изјави не одат во прилог на мировните напори. (Заман, Милијет - 27/02/07; AФП, НТВ - 26/02/07)
