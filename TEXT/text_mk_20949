05/09/2007
ПРИШТИНА, Косово, Србија -- Илјадници луѓе се приклучија на протесниот марш во Приштина во вторникот (4-ти септември), по убиството на косовскиот полицаец Триумф Риза. Маршот започна во Дардани, каде што Риза (28) беше убиен минатата недела. Демонстрантите продолжија кон центарот на градот, паузирајќи пред судот во знак на протест против правниот систем и зголемениот криминал. Премиерот Агим Чеку, заедно со претставниците на различни политички партии во Косово, се приклучија на маршот. Чеку ги увери демонстрантите во владината решеност да се бори против криминалот.
Во другите вести, Сојузот за иднината на Косово (ААК) го избра својот водач, поранешниот косовски премиер Рамуш Харадинај, да ја води кандидатската листа на парламентарните и локалните избори на 17-ти ноември. И покрај тоа што на Харадинај моментно му се суди во Трибуналот на ОН за воени злосторства во Хаг, ААК вели дека тој ќе се врати во Косово наскоро и повторно ќе се приклучи на политиката. (РТК, Телеграфи, РФЕ, Косовалајв, Танјуг, АП, Балканвеб - 04/09/07)
