06/03/2008
САРАЕВО, Босна и Херцеговина (БиХ) -- Обвинителите во средата (5-ти март) подигнаа обвинение против поранешниот армиски командант на Република Српска (РС) Момир Савиќ за воените злосторства извршени помеѓу април и септември 1992 година во Вишеград, источна БиХ. Савиќ е обвинет за прогон на бошњачки цивили додека бил член на паравоената единица Ужички корпус на Југословенската народна армија, како и подоцна, кога работел како командант на Вишеградската бригада на РС. Тој е обвинет за командување, вршење и учество во убиства, депортации, затворања, тортура и силувања. (Бета, РТРС, СРНА, Б92 - 05/03/08)
