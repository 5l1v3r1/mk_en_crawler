15/11/2009
ПОДГОРИЦА, Црна Гора -- Осомничениот припадник на криминалната група Пинк пантери се изјасни за невин, на почетокот од судењето против него во Подгорица, објави во саботата (14-ти ноември) весникот Вијести. Владимир Лекиќ беше обвинет во врска со грабежот во продавница за накит во декември 2003 година во Франкфурт, во кој беше украдена стока во вредност од 871.000 евра. Лекиќ беше приведен во Подгорица минатиот јуни, врз основа на потерницата за апсење на Интерпол. Според Вијести, Лекиќ на судиите им рекол дека само поминувал низ Германија во времето на грабежот и дека не украл ништо. Групата Пинк пантери, за која се верува дека ја сочинуваат претежно балкански членови, е осомничена за гражб на накит во вредност од 100 милиони евра од различни продавници во Европа, Азија и Персискиот Залив. (AП, Вијести, Дан - 14/11/09)
