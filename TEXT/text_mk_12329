12/12/2004
БЕЛГРАД, Србија и Црна Гора -- Советот за европска интеграција на Србија и Црна Гора се состана во петокот (10-ти декември) со цел да расправа во врска со неколку прашања, од кои главното беше соработката со Трибуналот на ОН во Хаг за воени злосторства. Претседателот Светозар Маровиќ рече дека Советот заклучил оти целосната соработка мора да започне што е можно побргу, со цел да се постигне напредок кон евентуалниот пристап во ЕУ. Тој додаде дека ако земјата не ги исполни своите обврски, тоа ќе значи пораз за политиката за европска интеграција. Шефот на мисијата на ОБСЕ во Србија и Црна Гора, Маурицио Масари, пак, рече дека земјата се наоѓа на крстопат во врска со европската иднина. Тој побара од властите да преземат брзи и решителни чекори кон целосната соработка со Хашкиот трибунал. (Танјуг, Б92 - 10/12/04)
