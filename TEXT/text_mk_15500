26/11/2006
НИКОЗИЈА, Кипар -- Министерот за надворешни работи, Јоргос Лиликас, одлучи да присуствува на консултациите помеѓу Турција и ЕУ оваа недела во Финска, кои започнаа во неделата (26-ти ноември) во Тампере. Никозија првично најави дека Лиликас нема да учествува на состанокот, кој требаше да се одржи во рамките на Европско-медитеранскиот самит. Не се очекуваа разговори помеѓу Лиликас и неговиот турски колега, Абдула Ѓул. Претходно овој месец ЕУ го одреди 6-ти декември како краен рок за отворање од страна на Турција на нејзиниот воздушен и поморски простор за сообраќајот на кипарските Грци, предупредувајќи дека во спротивно, разговорите за членство во ЕУ со Турција, би можеле да бидат доведени во прашање. (Катимерини - 25/11/06; ЦНA - 24/11/06)
