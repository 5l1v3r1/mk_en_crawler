30/12/2009

 Црногорскиот фудбалер Стеван Јоветиќ беше прогласен за најдобар фудбалер за 2009 година. Јоветиќ (20), кој игра за Фјорентина, рече дека наградата е добра завршница на една добра година, и изрази надеж дека ова ќе биде почеток на една долга кариера. 
*** 
Изложба на артефакти ископани оваа година, беше отворена во Музејот на Maкедонијa во неделата (27-ми декември). Премиерот Никола Груевски и министерката за култура Елизабета Канческа-Милевска присуствуваа на отворањето. Груевски истакна дека владата одвоила 2,6 милиони евра за неколку археолошки проекти оваа година и ќе продолжи со ископувањата во 2010 година. 
*** 
 Бугарскиот поет и писател Георги Господинов беше вклучен меѓу 35-те автори во антологијата „Најдобра европска белетристика 2010“. Книгата е објавена од Далкеј архив прес и уредена од босанскиот писател Александар Хемон. Истата содржи 35 приказни на автори од 30 земји и е веќе во продажба во САД. Господинов е претставен со неговата приказна „Ол трнд мун“. 
*** 
 Maкедонскиот пијанист Симон Трпчески беше одликуван со Орден на заслуги за Македонија од претседателот Ѓорге Иванов, во петокот (25-ти декември). Трпчески ја заврши својот концертна турнеја за 2009 година со европската тура која ја вклучи и Лондонската филхармонија.
*** 
Петнаесеттото биенале на керамика е во тек до 15-ти јануари во Белград. Настанот вклучува дела од 39 српски уметници. 
*** 
 Српската тениска ѕвезда Новак Ѓоковиќ ќе ја игра улогата на првиот југословенски крал во телевизиска серија која ќе се снима следната година. Серијата од десет епизоди ќе го прикаже во детали животот на кралот Александар Караѓорѓевиќ, кој ја обединил Србија, Хрватска и Црна Гора по Првата светска војна. Ова ќе биде прва актерска улога на Ѓоковиќ. Премиерата на филмот е закажана за 2011 година.
*** 
2010 ќе биде „година на Јапонија“ во Tурција, објави министерот за култура и туризам Ертугрул Ѓунај. Повеќе од 70 настани ќе ја претстават јапонската култура и традициите во различни градови низ Турција по повод 120 годишнината од дипломатските врски меѓу двете земји. 
 Разни извори – 23/12/09-30/12/09)  
