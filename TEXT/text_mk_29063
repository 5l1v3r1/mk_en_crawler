08/09/2010
БРИСЕЛ, Белгија -- Известувачката на Европскиот парламент (ЕП) за визната либерализација на Западен Балкан, Тања Фајон, во вторникот (7-ми септември) рече дека визните услови на ЕУ за Босна и Херцеговина (БиХ) и Албанија може да бидат укинати до крајот на годината. Таа одби да спомене краен рок, но изрази надеж дека истото би можело да се случи пред Божиќ. Двете земји ги исполнија техничките услови, како што потврди и Европската комисија. Фајон вели дека очекува ЕП да гласа за ова прашање подоцна овој месец или на почетокот од октомври. Комитетот за надворешни работи на ЕП усвои предлог-извештај во понеделникот, во кој се препорачува укинување на визниот режим на ЕУ за Албанија и БиХ. Предлогот следно оди до Комитетот за граѓански слободи, правда и домашни работи на одобрување. (Радио Слободна Европа, РТС - 07/09/10)
