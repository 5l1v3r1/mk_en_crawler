22/06/2007
БЕЛГРАД, Србија -- Српскиот обвинител Слободан Радовановиќ во четвртокот (21-ви јуни) објави дека неговата канцеларија планира да ја испита евентуалната политичка вмешаност во атентатот од март 2003 година врз премиерот Зоран Ѓинѓиќ. Тој рече дека истрагата ќе ги опфати различните наводи што излегоа на површина. Голем број официјални претставници блиски до Ѓинѓиќ тврдат дека највисоки владини претставници, безбедносните служби и армијата направиле заговор против починатиот премиер. 
Минатиот месец, белградскиот Специјален суд за организиран криминал осуди 12 лица, вклучувајќи ги и поранешните припадници на елитната полициска единица и членовите на криминалната банда Земунски клан, на затворска казна за убиство. Судијката што претседаваше со случајот, Ната Месаровиќ, рече дека тоа беше политички атентат, насочен против оние кои ја поддржаа екстрадицијата на обвинетите за воени злосторства во Хаг. (Блиц, Данас - 22/06/07; РТС, Бета - 21/06/07) 
