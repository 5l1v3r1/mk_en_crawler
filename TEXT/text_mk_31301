01/02/2011
СКОПЈЕ, Македонијa -- Наташа Батлер, портпаролката на комесарот за проширување на ЕУ, Штефан Филе, во понеделникот (31-ви јануари) ги повика македонските политичари да продолжат со дијалогот за да загарантираат нормално функционирање на парламентот. Таа ја искажа загриженоста на Европската комисија (ЕК) во врска со одлуката на опозицијата да го бојкотира парламентот и рече дека Брисел внимателно ја следи ситуацијата. Батлер, исто така, рече дека ЕК испрати претставик во Скопје да ја следи ситуацијата во врска со А1 телевизија.
Во меѓувреме, во Скопје, претседателот на парламентот, Трајко Велјановски, во вторникот свика вонредна седница на парламентот, со само една тема на дневниот ред -- најновите настани во врска со А1 телевизија. Тој ги повика опозициските партии да го прекинат бојкотот во врска со замрзнувањето на банкарските сметки на А1 телевизија и да се вратат во собранието, додавајќи дека парламентот е единственото место за дијалог. Сите пет опозициски партии што го напуштија парламентот, ја одбија поканата. 
Во меѓувреме, премиерот Никола Груевски во интервју за А1 рече дека одлуката да се блокираат банкарските сметки ја донесол судот, а не владата. Тој рече дека владата не може да влијае на судските одлуки и не сака да го затвори телевизискиот канал. (MИА, А1, Канал 5, Сител, Алсат М - 31/01/11)
