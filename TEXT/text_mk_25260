27/01/2010
AНКАРА, Турција -- Министерот за надворешни работи, Ахмет Давутоглу, во вторникот (26-ти јануари) рече дека Турција никогаш не покажала антисемитизам како држава и тоа никогаш нема да се случи. Тој одговараше на извештајот на израелското Министерство за надворешни работи кое го обвини турскиот премиер Реџеп Тајип Ердоган за поттикнување антисемитизам преку неговите критики на израелската воена офанзива во Појасот Газа. „Критикувањето на Израел не е антисемитско. Турција не толерира никаков израз на антисемитизам или расизам“, изјави Давутоглу за канал НТВ, истакнувајќи дека приоритет на Турција е да помогне во постигнувањето мир на Блискиот Исток. (Радикал - 27/01/10; Ворлс булетин, НТВ, АП, новинска агенција Анадолу - 26/01/10)

