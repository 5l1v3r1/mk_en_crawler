02/08/2005
Од Ерлис Селимај за Southeast European Times во Тирана – 02/08/05
Новата жичница, отворена на крајот од јуни, ги поврзува предградијата на Тирана со планијата Дајти, источно од главниот град. Тринаесетминутното возење претставува алтернатива на возењето по патиштата -- кое трае во просек околу еден час. Тоа, исто така, нуди воодушевувачки панорамски поглед на градот и околните планини. 
Градоначалникот на Тирана, Еди Рама, како и највисоки владини претставници и членови на дипломатскиот кор присуствуваа на церемонијата на отворање на 28-ми јули. Службата, наречена „Дејти експрес“ се очекува да го зголеми бројот на туристите, особено во текот на зимата. 
Хоризонталната должина на жичницата изнесува 4,182 метри. Нејзината брзина е 0,3 до 6 метри на секунда, со капацитет од 360 луѓе на час. Патниците седат во 21 стаклена кабина, а билетот чини околу 4 евра. 
Изградбата на жичницата, една од првите инвестиции од овој вид во Албанија, започна во април 2003 година. Проектот го подготви Институтот за студии и шумски проекции, во соработка со австриските партнери и Италијанско-албанската банка, а го спроведе австриското претпријатие Допелмајер. Вкупната инвестиција достигна 6,5 милиони евра. 
Во минатото жичниците се користе во Албанија само за транспорт на стока, но не и за туризам. Експертите велат дека службата не само што ќе ја зголеми привлечноста на планината Дајти со намалувањето на времето за патување, туку исто така и ќе помогне таа да не се загадува. 
Планината Дајти (висока 1612 метри) е национален парк во кој растат медитерански грмушки од два вида: со јасни граници се одвоени дабовите од буковите дрва. Планината нуди голем број можности преку целата година за екскурзии и рекреација. Постојат големи површини на нечепната природа на нејзините падини, како и специјални служби, како што се хотели, туристички комплекси и ресторани. 
