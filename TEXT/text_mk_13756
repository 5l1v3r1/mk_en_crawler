19/09/2005
РУСЕ, Бугарија -- Националната служба за борба против организираниот криминал (НСБПОК) го спречи обидот за илегална трговија со супстанца за можна двојна употреба преку територијата на земјата, објави на прес-конференцијата во понеделникот (19-ти септември) генералниот шеф на НСБПОК, Валентин Петров. Тој рече дека операцијата во северниот град Русе резултираше со конфискација на 3 килограми редок метал Хафниум, кој може да се користи за радиоактивна синтеза. Материјалот е пронајден во автомобил кој се движел од Бугарија за Романија. Против едно лице е покренато кривично обвинение. (бТВ, Дневник - 19/09/05)
