13/03/2011
БЕЛГРАД, Србија -- Владата во петокот (11-ти март) ја измени контроверзната одредба во стратегијата за зачувување и зајакнување на односите меѓу Србија и етничките Срби што живеат во соседните земји. Катализатор беше острата реакција од Црна Гора. Властите во Подгорица испратија дипломатска нота до Белград, протестирајќи поради одредбата. Тие велат дека истата се меша во нејзините внатрешни работи, заради прогласувањето на Србите за конститутивен народ на Црна Гора, по моделот на Србите во Босна и Херцеговина. Подгорица вели дека стратегијата се коси со основните принципи на добрососедските односи. Владата во Белград одлучи да ја отстрани одредбата во врска со обезбедувањето признавање на политичката конститутивност на српскиот народ во Црна Гора, и другата одредба која бара воспоставување на констутивност на српскиот народ што живее во Хрватска. (Блиц, Вечерње новости, Побједа, Б92, Танјуг, Радио Слободна Европа, РТС - 11/03/11)
