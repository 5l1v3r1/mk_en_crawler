22/09/2010
ЊУЈОРК, САД -- Генералниот секретар на ОН, Бан Ки-мун, повика на дијалог меѓу Белград и Приштина во врска со еднострано прогласената независност на Косово во 2008 година, за време на разговорите со српскиот претседател Борис Тадиќ во вторникот (21-ви септември). Тој додаде дека ЕУ е можно да ги олесни ваквите разговори и потврди дека Резолуцијата 1244 на ОН останува на сила. Бан, исто така, повика на компромис од двете страни со цел да се постигне взаемно прифатливо решение. Тадиќ се согласи дека е потребен компромис и рече дека разговорите треба да ги опфатат сите преостанати прашања. Тој потврди дека Србија никогаш нема да ја признае независноста на Косово. (РТС, Б92, Фонет - 21/09/10) 
