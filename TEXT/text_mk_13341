28/08/2005
ТИРАНА, Албанија -- Шефот на присуството на ОБСЕ во Албанија, чешкиот амбасадор Павел Вацек, вели дека сегашниот изборен процес -- и покрај тоа што е подобар од претходниот -- не ги исполнил очекувањата. Во интервјуто за тиранскиот весник „Газета Шкиптаре“ во петокот (26-ти август) Вацек истакна дека партнерството ја надвладеало непристрасноста помеѓу некои во регионалните изборни комисии, како и дека имало обиди за вештачко одложување на комплетирањето на изборните процедури преку предолги жалби и апели. Од позитивните елементи, тој го истакна активното учество на гласачите на изборите на 3-ти јули, големиот број домашни набљудувачи кои го следеа гласањето, како и тоа што поголемиот број институции вклучени во изборниот процес -- вклучувајќи ја и полицијата -- добро си ја завршија работата. (Албански вести - 27/08/05; веб-страница на ОБСЕ - 26/08/05)
