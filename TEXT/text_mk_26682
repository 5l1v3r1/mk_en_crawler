10/02/2010
БЕЛГРАД, Србија -- Министерот за внатрешни работи, Ивица Дачиќ, се состана со американската амбасадорка во Србија, Мери Волик, во вторникот (9-ти февруари), велејќи подоцна дека политичката ситуација во државата е стабилна и дека владата предводена од коалицијата на Демократската партија планира да остане на власт додека не заврши нејзиниот мандат. Во тек е собирањето потписи на петицијата за предвремени избори. Дачиќ, исто така, ја информираше Ворлик за својата следна посета на Соединетите Држави и плановите за понатамошна соработка меѓу двете држави.
Исто така во вторникот, Дачиќ рече дека неговата Српска социјалистичка партија ќе ја поддржи резолуцијата која ги осудува злосторствата извршени во Сребреница во 1995 година, како и онаа која, ако биде потпишана, ги осудува сите злосторства извршени во поранешна Југославија. Резолуцијата ќе бара и консензус во парламентот. (Б92, Танјуг, Политика, Бета - 09/02/10)
