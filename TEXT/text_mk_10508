15/09/2004
ТИРАНА, Албанија -- Албанија и Кина потпишаа серија договори за соработка во вторникот (14-ти септември). Албанскиот премиер Фатос Нано и неговиот кинески колега, Вен Јиабао, присустуваа на церемонијата по повод потпишувањето на договорите, кои се однесуваат на економските врски, образованието, спортот, електронските медиуми, правдата и одбраната. Тие, исто така, потпишаа коминике во кое се декларира обврската на земјите за развој на билатералните врски. Кина ја пофали улогата на Албанија во зајакнувањето на регионалната стабилност, додека Албанија го истакна придонесот на Кина во меѓународната политика, како постојан член на Советот за безбедност на ОН. (АТА, Ксинхуа - 14/09/04) 
