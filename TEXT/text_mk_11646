22/03/2005
СОФИЈА, Бугарија -- Американскиот амбасадор во Бугарија, Џејмс Пердју, во понеделникот (21-ви март) повторно повика на зајакнување на борбата против организираниот криминал во земјата. Пердју, исто така, ја потврди решеноста на САД да й помогне на владата во борбата против криминалот и зајакнувањето на меѓународниот имиџ и економскиот развој на земјата.
Исто така во понеделникот, градоначалникот на Софија, Стефан Софијански, повика на понатамошно консолидирање на десничарските партии во земјата, пред следните парламентарни избори во земјата. Софијански ја води Унијата на слободните демократи, која неодамна формираше десничарска коалиција со две други партии. (Сега, Монитор, Медиапул, Новинар - 22/03/05)
