13/05/2008
СКОПЈЕ, Македонија -- Американската амбасада во Македонија им препорача на властите да ги испитаат инцидентите кои го нарушија официјалниот почеток на предизборната кампања во неделата (11-ти мај). Во соопштението од понеделникот, амбасадата во Скопје истакнува дека успешните избори се од суштинска важност за иднината на Македонија. Во еден случај, двајца мажи пукаа во возилото на водачот на Демократската унија за интеграција (ДУИ) Али Ахмети за време на неговата посета на Боговиње. Притоа тој не беше повреден. Полицијата уапси еден осомничен. Исто така, досега се случија и неколку одделни напади на канцелариите на ДУИ и Демократската партија на Албанците. (MИA - 13/05/08; Mакфакс, АП, Нетпрес, Сител - 12/05/08)
