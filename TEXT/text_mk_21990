21/10/2008
СКОПЈЕ, Македонија -- Судот во понеделникот (20-ти октомври) осуди деветмина етнички Албанци за нивната улога во насилничките инциденти кои ги нарушија јунските парламентарни избори. Обвинетите добија казни од пет до шест и пол години. Судот ги осуди за „нелегално поседување оружје, злосторничко здружување и попречување на изборниот процес“. Меѓу нив е и Агим Красниќи, командант на етничките албански бунтовници за време на кусиот антивладин бунт во 2001 година. Тој и неговата крупа се први што добија казни за изборното насилство во јуни, во кое едно лице загина, а осум беа повредени. Странските набљудувачи објавија дека изборите не ги исполниле меѓународните стандарди поради инцидентите во кои беа вмешани двете најголеми албански партии, Демократската унија за интеграција и Демократската партија на Албанците. (Maкфакс, МИА, МИНА, А1, АФП, МРТ, АП, Балканинсајт - 20/10/08)
