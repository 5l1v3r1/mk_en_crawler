30/07/2009
БЕЛГРАД, Србијa -- Обвинителот за воени злосторства, Владимир Вукчевиќ, во средата (29-ти јули) рече дека бегалецот Ратко Младиќ е „некаде на дофат“. Тој додаде дека е оптимист оти Младиќ ќе биде фатен до крајот на оваа година; неодамна исто мислење искажа и Расим Љајиќ, шефот на српскиот национален совет за соработка со Хашкиот трибунал. Досега српските власти тврдеа дека изгубиле трага од Младиќ, поранешниот воен водач на босанските Срби, во 2006-та година. Неговото апсење -- и она на другиот бегалец обвинет за воени злосторства Горан Хаџиќ -- се последните услови што Србија мора да ги исполни за спроведување на Договорот за стабилизација и асоцијација што го потпиша со ЕУ во април 2008 година. (Вашингтон пост, Дојче веле - 29/07/09)
