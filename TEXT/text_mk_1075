05/09/2007
Околу 7.000 парови се собраа во Тузла, Босна и Херцеговинa, во саботата (1-ви септември) во обид да го соборат светскиот рекорд во симултано бакнување и да влезат во Гинисовата книга на светски рекорди. Паровите, меѓу кои беа и градоначалникот на Тузла и неговата сопруга, се бакнуваа околу 10 секунди. Настанот беше иницијатива на локалното радио Камелеон. 
*** 
Нови Сад, Србијa, ќе биде домаќин на седмиот Фестивал на улични музичари од среда (5-ти септември) до недела. Повеќе од 200 учесници од целиот свет ќе настапат во 80 претстави што ќе се одржат на улиците од градот. 
*** 
Населба што датира од 4.000 п.н.е беше откриена во близина на селото Бежаново во Бугаријa, објави Регионалниот историски музеј во градот Ловеч во неделата (2-ри септември). Маја Валентинова, шеф на археолошкиот тим, рече дека наслебата е најдобро зачувана од досега откриените во Бугарија.
*** 
Меѓународниот театарски фестивал Млад отворен театар ќе се одржи во Скопје, Maкедонијa, помеѓу 21-ви и 29-ти септември. Темата на овогодинешниот настан е „алхемијата на театарот“. 
*** 
Хрватката Бланка Власиќ (23) ја освои титулата нов светски првак во скок во височина, во неделата (2-ри септември) во Осака. Нејзиниот победнички скок беше 2,05 метри. 
*** 
Третиот Етно џез фестивал е во тек во Драч, Aлбанија, и ќе трае до четврток, 6-ти септември. На истиот ќе настапат пет групи кои комбинираат џез со елементи на нивниот национален фолклор. 
*** 
Документарниот филм на Никола Страшек „Ќе те убијам“ е победник на овогодинешниот филмски фестивал за документарен филм „Либурнија“, кој заврши во неделата (2-ри септември) во Хрватскa. Филмот „Едо Маајка - Севдах о родама“, во режија на Силвио Миросниченко, ја освои наградата на публиката. Околу 15 документарни филмови беа прикажани во натпреварувачкиот дел, заедно со неколку филмови од другите жанрови. 
Разни извори – 29/08/07-05/09/07) 
