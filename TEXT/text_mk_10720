10/11/2004
ПРИШТИНА, Косово, Србија и Црна Гора -- Обвинителите на Трибуналот на ОН за воени злосторства, наводно, ќе го сослушаат поранешниот герилски командант, Рамуш Харадинај, в среда (10-ти ноември) во Приштина. Харадинај моментно ја води една од главните политички партии, Алијансата за иднината на Косово. Според извештаите во локалните медиуми, тој ќе биде сослушан во врска со можните воени злосторства спроведени од страна на Ослободителната војска на Косово за време на конфликтот 1998-1999 година. Медиумите, исто така, објавуваат дека состанокот во вторникот во Хашкиот трибунал помеѓу шефот на УНМИК, Сорен Јесен-Петерсен, и главната обвинителка на МКТЈ, Карла дел Понте, бил посветен на ова прашање. (Танјуг, Косова лајв, Б92 - 09/11/04)
