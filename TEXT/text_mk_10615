14/11/2004
БРИОНИ, Хрватска -- Министрите за надворешни работи на Хрватска, Албанија и Македонија доцна во петокот (12-ти ноември) потпишаа заедничка изјава со која се обврзуваат за зголемување на своето учество во мисиите на НАТО низ целиот свет, како и зајакнување на соработката во напорите за влез во Алијансата. Изјавата беше потпишана на почетокот од дводневниот состанок со земјите-потписнички на Јадранската повелба. Министрите за надворешни работи на Босна и Херцеговина и Србија и Црна Гора, како и претставниците на седум земји-членки на НАТО -- Бугарија, Грција, Унгарија, Италија, Романија, Словенија и Турција -- доцна во саботата се приклучија на конференцијата заедно со официјалните претставници на НАТО. (AФП, Хина - 13/11/04)
