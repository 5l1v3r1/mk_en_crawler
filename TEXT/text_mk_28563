15/09/2010
TИРАНА, Албанијa -- Имигрантите што живеат во Грција и Италија наскоро ќе можат да аплицираат за биометрички пасоши во конзуларните канцеларии на двете држави. Парламентарната Законодавна комисија во вторникот (14-ти септември) потпиша договор со „Сагем Секурите“, претпријатие задолжено за изработка на пасошите, што овозможува отпочнување на процедурите. Канцеларии ќе бидат отворени во Атина, Солун, Рим и Милано. Толпите имигранти што ја посетуваа Албанија во текот на летото создадоа големи редици во граѓанските регистарски канцеларии. Албанија очекува да има корист од визната либерализација со земјите на ЕУ до крајот на годинава. (Шекули, Топ ченал, НОА, Балкан веб, Телеграфи - 14/09/10)
