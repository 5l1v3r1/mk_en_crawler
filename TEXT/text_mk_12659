06/02/2005
БЕЛГРАД, Србија и Црна Гора -- Српскиот генерал Владимир Лазаревиќ за првпат ќе се појави пред Трибуналот на ОН за воени злосторства в понеделник (7-ми февруари), како што се вели во соопштението на српската Влада. Лазаревиќ беше екстрадиран во Холандија во понеделникот. Белград гарантира негово ослободување со кауција до почетокот на судењето. Лазаревиќ е еден од четворицата српски армиски и полициски генерали обвинети од страна на Трибуналот на ОН за воени злосторства во врска со косовскиот конфликт во 1999 година. Тој се предаде минатиот викенд. 
Во меѓувреме, во саботата, министерот за човекови права на Србија и Црна Гора, Расим Љајиќ, рече дека повторно ќе поднесе формално барање до Трибуналот за испраќање на медицински тим во Белград, кој ќе ги прегледа двајцата други генерали што ги бара Хашкиот трибунал -- Сретен Лукиќ и Небојша Павковиќ. Љајиќ предвиде дека тие ќе се предадат до 31-ви март, ако Трибуналот им обезбеди соодветен лекарски третман. (Политика - 06/02/05; Б92, Tанјуг - 05/02/05)
