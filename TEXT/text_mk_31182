03/12/2010
ПРИШТИНА, Косово -- Српскиот Хелсиншки комитет (СХК) ги повика косовските Срби да излезат масовно на гласање, за време на предвремените избори на 12-ти декември. Говорејќи од Медиумскиот центар во Чаглавица во четвртокот (2-ри декември), претставниците на СХК рекоа дека времињата се променија и дека косовските Срби повеќе немаат потреба да се потпираат на директивите од Белград, туку може да постапуваат според своите политички и витални интереси. „Искуствата во текот на 1990-тите во Хрватска, Босна и Херцеговина и Косово покажуваат дека Србите не се согласуваат со директивите на Белград, бидејќи тие секогаш резултираат со краткорочна полза и огромна штета“, рече Иван Кузмановиќ, од СХК. Меѓународната заедница во Приштина ги повика Србите да учествуваат на предвремените избори, но паралелните структури на север се противат на таа идеја, претпочитајќи силни врски со Белград. (Зери, Коха Диторе - 03/12/10; Клан Косова, Кохавижн, РТК - 02/12/10)
