17/07/2007
AНКАРА, Турција -- Американската амбасада во понеделникот (16-ти јули) го критикуваше новиот договор за природен гас, потпишан од страна на Турција и Иран изминатиот викенд. „Ние веруваме дека разгледувањето на можноста за зголемена зависност од Иран како земја извор и транзит за природен гас, не е воопшто паметно“, медиумите во Анкара ја цитираа портпаролката на амбасадата, Кетрин Шелоу. Советот за безбедност на ОН воведе делумно трговско ембарго врз Иран поради неговата нуклеарна програма. (Заман - 17/07/07; НТВ - 16/07/07) 
