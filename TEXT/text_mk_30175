21/12/2010
БУКУРЕШТ, Романија -- Владата во понеделникот (20-ти декември) преживеа гласање за недоверба во врска со предлог-законот за платите за 2011 година, иницирано од опозицијата минатата недела. Иницијативата требаше да добие 236 гласови за да биде успешна. Слично на претходното гласање за недоверба, пратениците од владејачката коалиција одлучија воопшто да не гласаат, со што ја предизвикаа опозицијата да докаже дека има доволно гласови за соборување на владата. Претпоставката за тоа е и да нема партиски пребегнувања. Во меѓувреме, Виктор Понта, водачот на опозициската Социјалдемократска партија, рече дека ќе го оспори предлог-законот пред Уставниот суд. (Ројтерс, Медиафакс, Реалитатеа - 20/12/10)
