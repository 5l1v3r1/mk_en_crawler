28/07/2005
СОФИЈА, Бугарија -- Националното собрание го избра водачот на социјалистите, Сергеј Станишев, за премиер со мнозинство од само еден глас доцна во средата (27-ми јули), но ги отфрли неговите предложени кандидати за министри и промените во структурата на владата. Во настан без преседан, неколку часа откако Станишев положи свечена заклетва на функцијата, неговата влада беше отфрлена, со што тој го изгуби мандатот од претседателот Георги Парванов даден минатата недела. Социјалистите се откажаа од плановите за формирање на влада во средата, со што се отвори можноста Парванов да й даде мандат на владејачката партија Национално Движење за Симеон Втори, која беше втора на парламентарните избори на 25-ти јуни. 
Бугарија треба да стане членка на ЕУ во 2007 година, но мора да спроведе серија реформи за исполнување на условите за влез. Аналитичарите велат дека можно е одложување на кандидатурата на земјата ако политичкиот ќор-сокак ги принуди Бугарите повторно да излезат на гласање за нови избори. (ББС, АП, АФП, БНТ, БНР, бТВ - 28/07/05)
