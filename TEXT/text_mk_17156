01/09/2006
ATИНА, Грција -- Министерот за економија и финансии, Јоргос Алогоскуфис, во четвртокот (31-ви август) рече дека сите граѓани треба да се приклучат во борбата против корупцијата и затајувањето на даноците. Алогоскуфис го изјави ова на владиниот состанок со претставниците на најголемите здруженија на работодавци и синдикати во земјата. Министерот за внатрешна и јавна администрација, Прокопис Павлопулос, додаде дека владата веќе ја поднесе неопходната легислатива за борба против корупцијата во парламентот, потврдувајќи дека ќе има нулта толеранција за корупцијата. Синдикатите, од своја страна, ги претставија своите барања за зголемување на платите и реформи во образованието и здравствената заштита. (AНA - 31/08/06)
