03/10/2004
САРАЕВО, Босна и Херцеговина (БиХ) -- Акцијата на полицијата на Федерацијата на БиХ (ФБиХ) во кантонот Уна-Сана минатата недела имаше за цел запленување на документацијата на Исламската агенција за помош на неразвиениот свет (ТВРА), како што се вели во извештајот објавен во саботата (2-ри октомври) во <I>Независне новине</I>. Цитирајќи неименувани извори од обвинителската канцеларија на БиХ, весникот вели дека акцијата е спроведена по наредба на државните обвинители, кои сметаат дека ТВРА би можела да е поврзана со меѓународниот тероризам. Запленетата документација го покрива периодот од 1995 до 1998 година и се чувала во архивата на кантонската власт на Уна-Сана. 
Во другите вести, полицијата на Република Српска (РС) во саботата го пребара домот на починатиот началник на Полицискиот директорат на РС, Љубиша Савиќ-Маузер. Според неговата вдовица, полицијата трагала по архивата на претседателството на РС од времето на војната, наводно на барање на Трибуналот на ОН за воени злосторства. Сепак, ништо не било пронајдено. (Независне новине, РТРС - 02/10/04) 
