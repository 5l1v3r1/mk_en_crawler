25/07/2008
ТИРАНА, Албанија -- Претседателот Бамир Топи во четвртокот (24-ти јули) го поздрави ратификувањето од страна на Македонија на одлуката за укинување на визите за албанските државјани. Според оваа мерка, одобрена од парламентот во вторникот, граѓаните на Албанија и Македонија може да останат 90 дена во период од шест месеци на територијата на другата држава. Оние што живеат во радиус од 20 километри од границата може да влезат во соседната земја покажувајќи само лична карта. 
Во другите вести од четвртокот, албанските пратеници усвоија закон кој предвидува 164 милиони евра во дополнителните буџетски средства за остатокот од годината. Дополнителните пари ќе ја подобрат патната инфраструктура, ќе го покријат годишниот буџетски дефицит и ќе ја финансираат локалната администрација. (TВШ, Алсат, ИНА, Макфакс, Топ ченал, Балканвеб, ББС, Топ ченал, Телеграфи - 24/07/08)
