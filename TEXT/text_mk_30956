08/12/2010
ПОДГОРИЦА, Црна Гора -- Апелацискиот суд во Подгорица нареди повторување на судскиот процес против шестмина припадници на Југословенската народна армија (ЈНА), осудени за вршење воени злосторства врз хрватските воени затвореници, објавија локалните медиуми во вторникот (7-ми декември). Шестмината беа осудени во мај на повеќе од 16 години затвор за злосторства извршени во затворот Морињ. Млаѓен Говедараца, Злато Тарле, Иво Гојниќ, Спиро Лучиќ, Боро Глигиќ и Иво Мензалин беа прогласени виновни за наредување и вршење тортура врз воените затвореници и цивилите меѓу октомври 1991 и август 1992 година, за време на нападот на Дубровник. Сé уште не е одреден датумот на повторното судење. (РТЦГ, Портал аналитика, ХРТ, АП - 07/12/10)
