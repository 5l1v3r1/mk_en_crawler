01/08/2006
БАЊА ЛУКА, Босна и Херцеговина (БиХ) -- Пратеничката група на Бошњаците во Народниот совет (НС) на Република Српска (РС) во понеделникот (31-ви јули) стави вето на законот на ентитетот за високото образование, кој наодамна беше усвоен од страна на парламентот на РС. Шефот на пратеничката група Рамиз Салкиќ рече дека оваа мерка не гарантира еднаквост на сите конститутивни народи во управувањето со државните факултети во РС. 
Исто така во понеделникот, НС не постигна согласност за новиот нацрт-закон на РС за локалната самоуправа и за изменетиот закон за државниот обвинител на РС. Тие беа усвоени од страна на парламентот претходно овој месец. По три вета, заедничката комисија на НС и законодавниот дом на РС сега мора да го решат прашањето на нацрт-законите. (Независне новине, Дневни аваз - 01/08/06; НТВ Хајат, РТРС - 31/07/06)
