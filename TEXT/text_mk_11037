30/03/2005
БЕЛГРАД, Србија и Црна Гора -- Министерот за човекови права на Србија и Црна Гора, Расим Љајиќ, во вторникот (29-ти март) рече дека обвинетиот српски генерал Сретен Лукиќ, кој претходно тој ден беше опериран, би можел да замине за Хаг во следите неколку дена. Но, Љајиќ, исто така, укажа на тоа дека Белград сака Луќиќ да остане во земјата сé до почетокот на неговиот судски процес во Трибуналот на ОН за воени злосторства. Љајиќ, кој е и претседател на сојузниот совет за соработка со Трибуналот, рече дека брзината на заздравувањето на Лукиќ ќе го одреди неговото заминување за Хаг.
Љајиќ, исто така, побара уште еден обвинет од страна на Хаг, генерал Небојша Павковиќ, да се предаде, велејќи дека одбивањето на Павковиќ да се предаде им штети на интересите на нацијата. Павковиќ, исто така, се бара за сослушување во Србија во врска со убиството на поранешниот српски претседател Иван Стамболиќ и обидот за атентат врз водачот на опозицијата Вук Драшковиќ. (Политика, Данас - 30/03/05; Танјуг, Б92 - 29/03/05)
