20/07/2004
Од Антонела Крстовиќ за Southeast European Times во Подгорица - 20/07/04
Словенија е подготвена да й помогне на Црна Гора на нејзиниот пат кон членство во ЕУ, изјави словенечкиот министер за европски интеграции, Милан Цвикл, за време на својата посета на Подгорица минатиот месец. На состанокот со црногорскиот претседател Филип Вујановиќ, премиерот Мило Ѓукановиќ, и со други функционери и политички фигури, Цвикл рече дека неговата земја е подготвена да го сподели своето знаеoе во врска со процесот на пристап.
"Патот кон Европа мора да биде транспартентен и мора да вклучува консензус и поддршка од страна на сите политички партии", рече Цвикл пред Парламентот. Политичкиот консензус, рече тој, е од суштинска важност поради тешките политички и економски реформи кои мора да се спроведат.
Словенија, која пристапи во ЕУ на 1-ви мај, мораше двапати да го измени својот устав за да ги исполни критериумите на ЕУ, истакна тој. Преку политичкиот дијалог, рече тој, водачите можат да им покажат на гласачите и на опозиционите партии дека членството во Унијата ќе доведе до подобар живот.
Од суштинска важност е Црна Гора сега да ги зајакне потребните чекори за да стане дел од ЕУ, рече Цвикл, наведувајќи ги стабилните демократски институции и пазарната економија која добро функционира, како основни критериуми. За време на 13-годишната независност, рече тој, Словенија за свој приоритет ги постави: макроекономската стабилност, макроекономската транзиција и воспоставуваoето на закони и стандарди.
За време на состанокот со црногорскиот министер за европски интеграции, Гордана Ѓуровиќ, Цвикл ги најави плановите за формираoе на регионален центар за помош на земјите од Западен Балкан во пристапот во ЕУ. Тој ги покани црногорските претставници да дојдат во Словенија за обука и размена на искуства, како и за воспоставуваoе на контакт со неговата канцеларија за европски работи.
За време на неговите разговори со Цвикл, Вујановиќ истакна дека интеграцијата во европските институции претставува стратешка цел за Црна Гора, како и дека соработката со Словенија претставува интегрален дел од тој напор. Цвикл ја пренесе подготвеноста на Словенија за помош на секој можен начин.
Честитајќи й на Словенија за резултатите кои ги постигна во процесот на европска и евро-атланска интеграција, Ѓукановиќ рече дека добрите односи со Словенија се меfу приоритетите на Црна Гора. Цвикл рече дека е многу важно за Словенија земјите од Западен Балкан да влезат во ЕУ -- со што ќе се осигури целокупната стабилност и развој на Европа.
