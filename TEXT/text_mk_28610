13/08/2010
СКОПЈЕ, Македонија -- Во петок (13-ти август) се навршува деветтата годишнина од потпишувањето на Охридскиот рамковен договор, документот кој го кодификуваше меѓуетничкиот соживот и европската интеграција на Македонија. Делегацијата на ЕУ, штабот на НАТО во Скопје, набљудувачката мисија на ОБСЕ во Скопје и Американската амбасада по тој повод во четвртокот издадоа заедничка изјава. Во истата се вели: „Договорот и соодветните уставни одредби остануваат неопходни за градењето мирно, праведно и тесно поврзано мултиетничко општество“. Во неа се повикува и на дополнителни напори „во областите на еднаквата застапеност, децентрализацијата и образованието“. Владејачката ВМРО-ДПМНЕ и главната опозициска партија СДСМ рекоа дека остануваат посветени на Договорот и неговото спроведување. (Вечер, Дневник, Утрински весник - 13/08/10; веб-страница на ОБСЕ, Макфакс, Медиафакс - 12/08/10)
