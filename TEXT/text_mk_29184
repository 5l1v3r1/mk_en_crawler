06/09/2010
НИКОЗИЈА, Кипар -- Претседателот Деметрис Христофиас и водачот на кипарските Турци, Дервиш Ероглу, во петокот (3-ти септември) ги претставија своите позиции во врска со имотното прашање во тековните разговори за повторно обединување на поделениот остров. Ова беа усни презентации, без писмени документи. Состанокот од петокот ја отвори третата година од разговорите. Двајцата ќе се состанат повторно во вторник и петок оваа недела. Специјалниот советник за Кипар на генералниот секретар на ОН Бан Ки-мун, Александар Даунер, вели дека со нетрпение ги очекува разговорите оваа недела. (Сајпрус мејл - 04/09/10; Ксинхуа, АНА-МПА, Фамагуста газет - 03/09/10)
