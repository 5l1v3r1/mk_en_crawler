02/03/2007
AНКАРА, Турција -- Несогласувањето помеѓу владата и војската се продлабочи во четвртокот (1-ви март), според коментарите кои ги потврдија сериозните разлики во турската политика кон Ирак. Во интервјуто за СНН Турк, премиерот Реџеп Тајип Ердоган ја критикуваше неодамнешната изјава на началникот на Генералштабот, Јашар Бујуканит, во која тој ги обвини водачите на ирачките Курди дека им помагаат на милитантите од турските Курди да се кријат во северен Ирак. Бујуканит ја отфрли можноста за какви било контакти со нив. Ердоган истакна дека иако тоа можеби е лично мислење на Бујуканит, таквите прашања на надворешната политика се одговорност на владата. Сепак, набргу по интервјуто на Ердоган, началникот на Генералштабот издаде соопштение за печатот, во кое тој ја поддржува позицијата на Бујуканит. 
Во другите вести од четвртокот, Министерството за надворешни работи издаде соопштение во кое изразува протест во врска со спогодбата за воена соработка помеѓу Франција и Кипар, потпишана претходно оваа недела. Анкара вели дека истата само ќе им наштети на напорите за повторно обединување на Кипар. (Заман, Турски дневни вести - 02/03/07; НТВ, Ројтерс, Стратфорт, АП - 01/03/07)
