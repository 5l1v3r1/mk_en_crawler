27/04/2005
СОФИЈА, Бугарија -- Претседателот Георги Парванов во средата (27-ми април) во Софија се состана со својот македонски колега Бранко Црвенковски. За време на својот престој Црвенковски, исто така, ќе се состане со премиерот Симеон Саксобурготски и ќе го отвори Македонскиот културен центар во главниот град на Бугарија. Во Скопје минатиот месец беше отворен Бугарски културен центар.
Во другите вести, деталниот план за децентрализација и предавање на надлежностите и ресурсите од централната на локалната власт во Македонија беше претставен на конференцијата во вторникот во Скопје. Бучковски истакна дека успешното спроведување на децентрализационите реформи ќе ја доближи Македонија до пристапот во ЕУ. Тој побара од градоначалниците да осигурат брзо спроведување на мерките поврзани со децентрализацијата. (Дневник, Нова ТВ, Макфакс, Вечер - 27/04/05; Вечер, А1 ТВ - 26/04/05)
