11/12/2007
TИРАНА, Албанија -- Министерот за надворешни работи и поранешен министер за транспорт Лулзим Баша се појави пред генералниот обвинител во понеделникот (10-ти декември) за да сведочи во истрагата поврзана со договорот за патот Драч-Кукеш. Контроверзниот договор доведе до апсење на голем број високи функционери во септември за наводно местење на тендерите поврзани со изградбата на автопатот. Баша, кој го надгледуваше проектот како министер за транспорт во тоа време, беше испрашуван два часа во понеделникот. (Коха Јоне, Шекули, Шкип - 11/12/07; Балканвеб, Топ-ченал - 10/12/07) 
