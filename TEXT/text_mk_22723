08/09/2008
БЕЛГРАД, Србија -- Холандскиот министер за надворешни работи, Максим Верхоген, во неделата (7-ми септември) рече дека Белград мора да го уапси поранешниот командант на босанските Срби, Ратко Младиќ, за да може да се спроведе привремениот трговски договор со ЕУ. Другата опција е позитивен извештај за соработката на Србија со Хашкиот трибунал, истакна Верхоген во интервју за весникот „Дневник“. Ако не се случи ништо од ова, рече тој, Холандија нема да дозволи привремениот трговски договор да стапи на сила.
Во случај на позитивен исход „не само што привремениот договор ќе стапи на сила, туку ќе биде донесена и одлука за започнување на процесот на ратификување на ДСА во земјите-членки на ЕУ“, додаде тој. ДСА, потпишан во април, беше веднаш одложен, поради нецелосната соработка на Србија со Хаг. (Дневник, Бета, Б92 - 07/09/08)
