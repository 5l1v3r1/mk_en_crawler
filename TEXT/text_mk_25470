25/10/2009
БУКУРЕШТ, Романијa -- Претседателот Трајан Башеску во четвртокот (22-ри октомври) потпиша декрет во врска со референдумот за претворање на парламентот во еднодомен и намалување на бројот на парламентарните членови од 471 на 300. Според декретот, референдумот ќе се одржи за време на првиот круг од претседателските избори на 22-ри ноември.
И покрај противењето на пратениците, Башеску вели дека еднодомниот парламент претставува единствен начин да се спроведат парламентарните реформи кога мнозинските партии не сакаат да ја променат состојбата на статус кво. Според проценките на премиерот во заминување, Емил Боц, ќе се заштедат 30 милиони евра ако двата настани бидат организирани во истите избирачки места. (Букурешт хералд - 23/10/09; Радор, Њус Ин - 22/10/09)
