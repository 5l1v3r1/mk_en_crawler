05/07/2010
СОФИЈА, Бугарија -- Министерот за одбрана, Ању Ангелов, во саботата (3-ти јули) рече дека Бугарија е подготвена да се приклучи на американскиот противракетен одбранбен штит во Европа. „Важно за нас беше да разговараме со нашите американски партнери за тоа како Бугарија може да придонесе за воспоставување ракетна одбрана во Европа. Покрај уживањето безбедност од штитот, нашата држава мора, исто така, да придонесе за истиот“, рече Ангелов на државното радио по своето враќање од еднонеделната посета на САД. Тој рече дека првата фаза од поставувањето на противракетниот штит мора да заврши до 2015 година, а втората -- во која Бугарија, најверојатно, ќе учествува -- во периодот 2015-2018. Противракетната одбрана се очекува да биде целосно функционална до 2020 година. (Труд, Новините - 04/07/01; БНР - 03/07/10)
