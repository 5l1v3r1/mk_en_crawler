30/03/2006
САРАЕВО, Босна и Херцеговина (БиХ) -- Високиот претставник Кристијан Шварц-Шилинг во средата (29-ти март) рече дека ќе разговара за одземањето на овластувањата на полицајците при посетата на седиштето на ОН во Њујорк следниот месец. Неговата изјава уследи по разговорите со министерот за човекови права на БиХ, Мирсад Кебо, и со претставниците на здружението на припадниците на полицијата на БиХ, на кои им беа одземени овластувањата од страна на поранешното Меѓународно полициско оперативно тело на ОН (ИПТФ) во БиХ. Здружението организира серија протести, тврдејќи дека човековите права не биле целосно почитувани во скоро 200 случаи во текот на процесот на доделување овластување од страна на ИПТФ, што беше спроведен од 1996 до 2002 година. Шварц-Шилинг вели дека тој се согласува оти прашањето заслужува проверка. (Дневни аваз - 30/03/06; Фена - 29/03/06)
