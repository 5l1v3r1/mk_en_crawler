15/03/2007
СКОПЈЕ, Македонија -- Народниот правобранител, Иџет Мемети, во средата (14-ти март) го претстави својот годишен извештај за 2006 година. Истиот посочува на континуираните слабости и неефикасноста во јавната администрација и судството, и ја истакнува потребата за зајакнување на механизмите за заштита на човековите права и слободи. Од скоро 4.300 случаи поднесени до канцеларијата на народниот правобранител минатата година, повеќето се жалби на граѓаните во врска со работата на судството, особено бавните судски процедури и неприменувањето на одлуките на Европскиот суд за човекови права. (Вечер - 15/03/07; A1 TВ, MИA - 14/03/07)
