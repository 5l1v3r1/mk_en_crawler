18/01/2006
БЕЛГРАД, Србија и Црна Гора -- Два белградски весници, „Глас јавности“ и „Блиц“, во средата (18-ти јануари) објавија одделни натписи за тоа дека обвинетиот за воени злосторства Ратко Младиќ се крие во Русија. Според „Глас јавности“ Младиќ се наоѓа во Русија од мај 2005 година. И двата весници објавија дека српските власти тајно преговараат за предавањето на поранешниот воен командант на босанските Срби уште од декември. Сепак, властите и понатаму јавно тврдат дека не се знае каде се крие Младиќ. 
Во другите весници, портпаролот на Република Српска (РС) објави дека специјалната полиција на РС во средата изутрина спроведе операција за фаќање на обвинетите за воени злосторства во регионот на Жепа. Тој додаде дека полицијата извршила рација во некои куќи и други локации врз основа на добиените информации. (Фена, Глас јавности, Блиц - 18/01/06)
