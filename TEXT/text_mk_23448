24/12/2008
AТИНА, Грција -- Група која себеси се нарекува Народна акција ја презеде одговорноста доцна во вторникот (23-ти декември) за пукањето на полициското комбе претходно истиот ден. Во анонимниот телефонски повик на новинската веб-страница Zougla.gr, групата вели дека пукала во комбето во областа Гуди во Атина, при што пукнала гумата, но повредени немало.
Во меѓувреме, студентските протести поттикнати од убиството на 6-ти декември на 15-годишниот Александрос Григоропулос од страна на полицаец продолжија во Атина во вторникот. Околу 2.000 студенти и средношколци се собраа пред парламентот, извикувајќи слогани против полицијата и владата. Повремените инциденти го нарушија инаку мирниот протест. Околу десетина млади превртеа полициско возило, при што полицајците од внатре избегаа неповредени. 
Исто така, група средношколци одржаа митинг пред Министерството за образование. Студентите се очекува да одлучат на почетокот од јануари дали ќе ги продолжат своите протести поради смртта на Григоропулос. (Zougla.gr, AНА-МПА, Нафтемборики, In.news, EРТ, АФП, Ројтерс, Еуроњус - 23/12/08)
