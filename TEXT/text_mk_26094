16/12/2009
БРИСЕЛ, Белгија -- Претседавачот на ЕУ, Шведска, во вторникот (15-ти декември) го пофали непречениот процес на вториот круг од локалните избори во неделата. Во своето соопштение Шведска рече дека процесот поминал нормално, што претставува важен напредок во консолидирањето на демократското и мултиетничко општество во согласност со европските стандарди. Шведска ја издвои работата на Централната изборна комисија (ЦИК), велејќи дека верува оти ЦИК ќе продолжи да испитува некои пријавени проблеми во врска со гласањето. Шведска, исто така, го поздрави мониторингот на Европската мрежа на изборни набљудувачки организации. (Кохавижн, РТК, Клан Косова, Телеграфи - 15/12/09)
