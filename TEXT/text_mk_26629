10/01/2010
AТИНА, Грција -- Министерот за финансии, Јоргос Папаконстантину, во петокот (8-ми јануари) изјави дека Грција ќе вложи максимални напори да го подобри својот план за надминување на својата тешка економска состојба. Неговата изјава уследи по тридневната посета на експертите на ЕУ кои разговараа за неодамна објавената стратегија на Грција за решавање на нејзината влошена состојба со јавните финансии. „Планот сигурно не биде подобрен како резултат на посетата и разговорите“, рече Папаконстантину, додавајќи дека посетата „го зајакнала чувството дека владата се движи во вистинската насока“.
Исто така во петокот, владата најави драстично зголемување на даноците за алкохолот и тутунските производи, во рамките на напорите за намалување на јавниот долг. Високите стапки ќе стапат на сила во вторник. (ББС, Та Неа, Ројтерс - 08/01/10)
