19/03/2009
СКОПЈЕ, Македонија -- Министерот за надворешни работи, Антонио Милошоски, вели дека Македонија й предложи на Грција различни иницијативи со цел подобрување на билатералните односи кои се заладија во изминатите 18 години поради жолчниот спор околу името меѓу двете држави. Во средата (18-ти март) Милошоски изјави дека, во писмото што го испратил до грчката колешка Дора Бакојани, тој предложил начини за двете земји да го надминат проблемот. Тој предложил потпишување заедничка декларација на пријателство и соработка, како и рамковен предлог за унапредување во билатералните односи. Иницијативата доаѓа само неколку дена пред претседателските и локалните избори во Македонија в недела, кои Европската комисија внимателно ги следи. (Вечер, Елефтерос типос - 19/03/09; AФП, МИА, Макфакс - 18/03/09)
