31/10/2008
БРИСЕЛ, Белгија -- Разговорите помеѓу Србија, ЕУ и ОН за распоредувањето на мисијата ЕУЛЕКС во Косово се во так, медиумите цитираа висок претставник на ЕУ во четвртокот (30-ти октомври). Сé уште не се знае дали преговорите ќе резултираат со компромис, со оглед на добиеното зелено светло за распоредувањето на 2.000 полицајци, судии и обвинители на ЕУЛЕКС до 7-ми ноември, кога треба да се состане Советот за безбедност на ОН. Целта на мисијата на ЕУ ќе биде спроведување на владеењето на правото низ цело Косово, вклучително и областите населени со претежно српско население.
Во другите вести, млади етнички Албанци и Срби се судрија во четвртокот во селото Сухадол, во близина на поделениот град Митровица во северно Косово. Полицијата и КФОР на крајот воспоставија ред. Судирите, наводно, избиле кога Србите се обиделе да ја спречат реконструкцијата на една албанска куќа. (Коха Диторе, Експрес, Зери - 31/10/08; Бета, Б92, Кирилица, РТК, Кохавижн, Ројтерс - 30/10/08)
