11/11/2010
ПРИШТИНА, Косово -- Фракција на Демократската лига на Косово (ЛДК) наречена Листа на Ибрахим Ругова во средата (10-ти ноември) постигна договор за предизборна коалиција со опозицискиот Сојуз за иднината на Косово (ААК) на поранешниот премиер Рамуш Харадинај. Листата, предводена од синот на поранешниот претседател и политичка икона, Ругова, ги разгледа претходните договори меѓу партиите пред да постигне договор. „За жал, сите врати за нашето вклучување во ЛДК беа затворени“, рече Уке Ругова откако новоизбраниот претседател на ЛДК, Иса Мустафа, не ја вклучи групата во нивните структури. Листата издаде соопштение за печатот велејќи дека ЛДК нема ништо заедничко со визијата на Ругова.
Одговорот од ЛДК беше брз, при што беше потврдена подготвеноста на партијата да го врати Ругова во структурите на партијата. (РТК, Кохавижн, ТВ 21, Арта ТВ, Телеграфи - 10/11/10)
