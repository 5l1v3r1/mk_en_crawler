16/09/2009
ХАГ, Холандија -- Трибуналот на ОН за воени злосторства во вторникот (15-ти септември) ги отфрли неодамнешните шпекулации на српските медиуми дека ја разгледува можноста за предавање на некои случаи што се моментно во тек на Србија или други земји од поранешна Југославија. Портпаролката на Трибуналот Нерма Јелачиќ рече дека не се разгледува ваква опција. Таа негираше дека евентуалниот трансфер на правните постапки ќе биде разгледуван на состанокот на 1-ви ноември на обвинителите од регионот. „Трибуналот ќе продолжи да ги поддржува судовите во регионот и ќе им помага во градењето на капацитетите за претрес на случаите на воени злосторства откако Хашкиот трибунал ќе биде затворен“, додава таа во писмената изјава. (Бета, Б92, БТА - 15/09/09)
