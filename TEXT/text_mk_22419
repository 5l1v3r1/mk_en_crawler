15/07/2008
AНКАРА, Турција -- Престојната пресуда на Уставниот суд за случајот на затворање на владејачката Партија на правдата и развојот (АКП) нема да ја дестабилизира земјата, со оглед на тоа што Турција е доволно силна за да се справи со една ваква ситуација, рече во понеделникот (14-ти јули) претседателот на судот, Хасим Килиќ. „Не доаѓа никаков суден ден. Оваа земја преживеала многу работи. Турските институции ги исполнуваат своите обврски, така што никој не треба да биде загрижен“, им рече Килиќ на новинарите. Иако одби да даде евентуален датум за пресудата, заменик-претседателот на судот, Осман Паксут, рече дека случајот може да биде заокружен до крајот на јули или почетокот на август. АКП се соочува со обвиненија дека го загрозува секуларниот карактер на Турција. (Хуријет, новинска агенција Анадолу, Сабах, Заман - 15/07/08)
