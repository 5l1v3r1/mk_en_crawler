17/06/2005
АНКАРА, Турција -- Министерството за надворешни работи во четвртокот (16-ти јуни) објави изјава во која се изразува протест во врска со изјавата на долниот дом на германскиот Парламент. Германските пратеници ја критикуваа Анкара за минимизирање на убиствата и депортирањата на Ерменците во Отоманската империја во 1915 година, но не ги опиша масакрите како геноцид. Министерството за надворешни работи во Анкара соопшти дека турскиот народ е длабоко повреден од германската резолуција, особено поради тоа што Германија се смета за традиционален пријател и сојузник.
Во другите вести, турскиот премиер Реџеп Тајип Ердоган во четвртокот го посети Бејрут, при што во обраќањето пред Арапскиот економски форум апелираше за поблиски врски со арапските земји. Тој, исто така, повика на повеќе инвестиции во Турција, истакнувајќи го економскиот потенцијал на земјата. (НТВ, TurkishPress.com - 17/06/05;Блумберг - 16/06/05)
