23/03/2005
БЕЛГРАД, Србија и Црна Гора -- На разговорите во вторникот (22-ри март) во Белград српскиот претседател, Борис Тадиќ, и премиерот на Федерацијата на БиХ (ФБиХ), Ахмет Хаџипашиќ, ветија понатамошни напори за решавање на споровите што произлегуваат од Договорот за слободна трговија помеѓу нивните влади. Проблемите се појавија откако БиХ минатиот месец одлучи да ја укине одлуката за нула даноци за увоз од Србија и Црна Гора и Хрватска, со цел заштита на интересите на земјоделците во БиХ. Белград се спротивстави на овој чекор како на прекршување на ДСТ. Тадиќ во вторникот рече дека и двете страни сакаат да го решат проблемот преку дијалог, и покрај тоа што сé уште не е објавен конкретен датум за разговорите. (ПБС БиХ, НТВ Хајат, Танјуг - 22/03/05)
