30/08/2007
Од Дениз Ѓидиќ за Southeast European Times во Сараево -- 30/08/07
Тринаесеттиот Сараевски филмски фестивал (СФФ) заврши во саботата (25-ти август). На еднонеделниот настан, на кој беа учествуваа 176 филмови од 30 земји, присуствуваа 100.000 луѓе. Организаторите велат дека овогодинешниот фестивал беше најдобар досега. 
Турски филм за строг муслиман во чиј живот почнуваат да му се случуваат превирања откога ќе се вплетка во верска корупција, ја освои наградата за најдобар филм. Озер Кизилтан е режисер на филот, насловен како „Човековиот страв од Бог (Таква)“. 
Наградата беше изненадување за филмските работници, кои го напуштија Сараево пред крајот на фестивалот. На церемонијата на затворање во саботата, копродуцентот Фетих Акин ја прими наградата од 25.000 евра во име на своите колеги. 
„Не очекувавме [да победиме]“, рече тој.
Tурција остави силем впечаток на овогодинешниот настан. Турската актерка, Саадет Исил Аксој, ја освои наградата за најдобра актерка за нејзината улога во „Јајце“. 
Наградата за најдобара актер, пак, отиде во рацета на Саша Петровиќ од Босна и Херцеговина (БиХ) за неговата улога во „Тешко е да се виде фин“. Претседател на жирито беше британскиот актер Џереми Ајронс. 
Фестивалот има долг пат зад себе. На почетокот, во 1994 година, за време на конфликтот во БиХ, истиот се одржа во подрумот на Сараевската академија за драмски уметности. Оттогаш прерасна во еден од десетте најважни филмски фестивали во Европа. 
„[Повеќе од] 800 мажи и жени работеа напорно за овогодинешната програма да биде најдобра досега“, рече директорот на фестивалот Мирсад Пуриватра. „Гледачите ќе одлучат дали успеавме, но јас верувам дека е така.“ 
Специјалната награда Срцето на Сараево за достигнувања во филмската индустрија и поддршка на фестивалот му беше врачена на американскиот режисер Стив Бускеми. „Кога дојдов во Сараево првпат, видов можност да остварам контакти, да го разгледам градот и да му ја дадам мојата поддршка на фестивалот“, рече Бускеми по примањето на наградата.
Специјалната наградата на жирито отиде во рацете на мекедонската режисерка Теона Стругар Митевска за „Јас сум од Титов Велес“. Романскиот филм „Бранови“ на Адријан Ситару, ја освои наградата за најдобар кусометражен филм, додека „Дупка“, хрватско-словенечка копродукција во режија на Марко Сантиќ, доби специјална пофалница.
Наградата за човекови права ја доби бугарскиот режисер „Проблем на комарецот и други приказни“, во режија на бугарскиот режисер Андерј Паунов.
Гордост за локалната публика беше наградата за документарен филм. Истата ја освои босанскиот режисер Намик Кабил за неговиот филм „Испрашување“. Српскиот документарен филм „Ехо“ доби специјална пофалница.
Голем број познати актери и режисери дојдоа на фестивалот, меѓу кои и француската ѕвезда, добитничка на Оскар, Жулиет Бинош. Таа го претстави најновиот филм на британскиот режисер Ентони Мингеле „Раскинување и влегување“, во која Биниш игра босанска мајка на проблематичен тинејџер. 
Американскиот режисер Мајкл Мур, беше, исто така, помеѓу присутните и неговиот најнов филм „Сиско“ беше прикажан во саботата. „Јас сум навистина среќен што учествувам на фестивалот и се надевам дека ќе гледам некои босански филмови“, рече Мур, кажувајќи им на локалните новинари дека „отсекогаш сакал да дојде во Сараево“. 
Овогодинешниот фестивал, исто така, имаше зголемено медиумско покривање -- повеќе од 600 новинари добија акредитации за фестивалот.
„Ова е доказ дека Сараевскиот филмски фестивал станува еден од најважните културни настани во регионот и е важно што уметниците од регионот го прифаќаат овој фестивал како свој“, рече Мерима Спахиќ, новинарка на српската новинска агенција Бета. 
