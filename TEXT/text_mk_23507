26/03/2009
ТИРАНА, Албанија -- Опозициската Социјалистичка партија (СП) во средата (25-ти март) ја обвини владата за непочитување на советот на ЕУ во врска со аплицирањето за кандидатски статус. Членот на СП Арта Даде, поранешен министер за надворешни работи, рече дека владата треба да го почитува советот на Унијата што го изнесе комесарот за проширување на ЕУ, Оли Рен, и да загарантира дека изборите во јуни ќе бидат демократски, пред да ја поднесе својата апликација за кандидатурата во ЕУ. Рен во вторникот ја повика Албанија да докаже дека го спроведува својот Договор за стабилизација и асоцијација со Унијата пред да аплицира. (Шкип, Шекули - 26/03/09; Балкан веб, Топ њус - 25/03/09)
