22/11/2006
ЛОНДОН, Велика Британија -- Изгледите на Турција за интеграција во ЕУ беа во фокусот на разговорите помеѓу грчкиот премиер Костас Караманлис и неговиот британски колега, Тони Блер, во вторникот (21-ви ноември). Двајцата ја потврдија поддршката на нивните земји за членство на Турција во ЕУ, како важна за Унијата и за регионалната стабилност. Тие, исто така, се согласија дека во случајот на Турција мора да бидат примените вообичаените услови и барања.
Во другите вести од вторникот, новиот шеф на Делегацијата на Европската комисија во Анкара, амбасадорот Марк Пјерини, официјално му ги предаде своите акредитиви на турскиот претседател Ахмет Неждет Сезер. Францускиот дипломат го наследи Хансјорг Крешмер, чиј мандат истече претходно овој месец. (Нафтемпорики - 22/11/06; AНА-МПA, EРT, AНКА, Заман - 21/11/06)
