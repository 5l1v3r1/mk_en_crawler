13/11/2007
БУКУРЕШТ, Романија -- Министерот за економија, Варујан Восганиан, во понеделникот (12-ти ноември) рече дека Романија се соочува со голем недостаток на работна сила, претежно во градежништвото, автомобилската и тешката индустрија. „Ние се соочуваме со недостаток од околу 500.000 работници и ни требаат повеќе инженери и механичари“, рече Восганиан на прес-конференцијата за професионалната обука. Тој додаде дека недостатокот на работна сила се должи претежно на масовната имиграција на Романците во изминативе неколку години. Повеќе од два милиони лица ја напуштија земјата барајќи работа во Италија, Шпанија и другите европски земји. (AФП, Фајненшал тајмс, АП, Hotnews.ro - 12/11/07)
