21/11/2008
СОФИЈА, Бугарија -- Румен Петков, член на парламентот од Бугарската социјалистичка партија, беше ослободен во четвртокот (20-ти ноември) од обвиненијата дека открил доверливи информации додека бил министер за внатрешни работи. Во текот на неговите последни денови на функцијата, Петков јавно идентификувал агент на Агенцијата за национална безбедност, претпоставувајќи дека името на агентот веќе й било познато на јавноста. Иако неговиот чин бил ненамерен, многумина претпоставуваа дека најмалку што ќе добие ќе биде парична казна. Сепак, Градскиот суд на Софија, го ослободи од сите обвиненија. Петков поднесе оставка на функцијата министер за внатрешни работи во април, неколку недели по избувнувањето на скандалот во кој високи функционери беа поврзани со бизнисмени во истрагата за даночни измами и трговија со дрога. (Дарик, Нетинфо, Фокус, Софиска новинска агенција - 20/11/08)
