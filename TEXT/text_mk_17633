28/03/2007
СКОПЈЕ, Македонија -- Министерот за одбрана, Лазар Еленовски, во вторникот (27-ми март) рече дека е убеден оти земјата ќе добие покана за влез во НАТО следната година. Тој го изјави ова за време на посетата на касарната во Тетово, каде што ги следеше подготовките на војниците кои наскоро ќе се приклучат на мировниот контингент на земјата во Авганистан.
Во другите вести на оваа тема, американскиот потсекретар за политички прашања, Николас Барнс, за радио Дојче Веле изјави дека САД сакаат да им дадат исто ниво на поддршка на Македонија и Албанија во врска со кандидатурите за влез во НАТО како и на Хрватска, но двете земји мора да го заслужат. И покрај тоа што тој не образложи понатаму, според еден македонски дипломат тоа значи оти земјите мора да ги интензивираат реформите. (Вечер - 28/03/07; Maкфакс, МИА, А1 ТВ, Фокус - 27/03/07)
