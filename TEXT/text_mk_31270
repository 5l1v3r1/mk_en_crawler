02/02/2011
ВАШИНГТОН, САД -- Министерството за финансии во вторникот (1-ви февруари) ги стави на црната листа две турски претпријатија заради обезбедување материјали и поддршка на иранските индустрии за балистички проектили. Според официјалното соопштение, мрежата, предводена од иранскиот државјанин Милад Џафари, која ја сочинуваат вкупно шест поединци и пет претпријатија, овозможила трансакции од преку 7 милиони американски долари за иранската Организација на воздухопловните индустрии (АИО), која ги надгледува иранските проектилски индустрии. Трансакциите за купување метални производи, вклучително и челични и алуминиумски легури за претпријатијата под АИО, се случиле во периодот 2007-2008 година, објави министерството. Двете турски претпријатија -- Макпар Макина и Степ АС -- обезбедиле материјална, технолошка или друга поддршка за претпријатијата под АИО. (Хуријет, Ројтерс, АФП - 01/02/11)
