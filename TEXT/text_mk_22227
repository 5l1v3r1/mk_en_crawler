13/06/2008
AНКАРА, Турција -- Претседателот на парламентот Коксал Топтан во четвртокот (12-ти јуни) свика состанок со замениците на претседателите на политичките партии претставени во парламентот, во обид да ги намали неодамнешните тензии. Тој за агенцијата Анатолијан изјави „Ние преговаравме како да го направиме ова парламентарно генерално собрание да работи поефикасно.“ Сепак, Топтан ја избегна жешката тема: пресудата на Уставниот суд претходно оваа недела со која се воведува забрана за носење шамии на универзитетите. Критичарите велат дека судот ги узурпирал парламентарните ингеренции, бидејќи пратениците со големо мнозинство гласаа за укинување на забраната пред неколку месеци.
Во другите вести од четвртокот, премиерот Реџеп Тајип Ердоган рече дека Турција и арапските држави носат голема одговорност за решавање на проблемите во Блискиот Исток и околниот регион. Ердоган говореше на отворањето на турско-арапскиот Економски форум во Истанбул. (Хуријет, Заман - 13/06/08; Aгенција Анадолу, Ксинхуа - 12/06/08)
