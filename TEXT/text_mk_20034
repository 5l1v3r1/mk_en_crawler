19/08/2007
ЉУБЉАНА, Словенија -- Премиерот Јанез Јанша во петокот (17-ти август) се состана со водачите на парламентарните партии, на разговори околу преостанатите билатерални спорови со Хрватска. Тој рече дека сите се согласиле оти на напорите за постигнување договор треба да им се приклучи трета страна. Сепак, сите страни го отфрлија предлогот на Хрватска за префрлање на споровите во Меѓународниот трибунал за поморско право, со седиште во Хамбург. Словенија и Хрватска се во конфликт околу поморските области и рибарските права уште од распадот на поранешна Југославија. 
Во другите вести, 160 словенечки војници што се приклучија на КФОР во февруари, во саботата почнаа да се повлекуваат од Косово. Повлекувањето се очекува да трае три недели. (Index.hr, РИА-Новости, СТА, Данас - 18/08/07)
