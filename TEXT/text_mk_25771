21/02/2010
САРАЕВО, Босна и Херцеговина (БиХ) -- Новиот хрватски претседател, Иво Јосиповиќ, во интервју за Јутарњи лист во петокот (19-ти февруари) рече дека евентуалниот референдум за независност на босанските Срби нема да влијае на актуелната структура на соседна БиХ. Република Српска (РС) не може да ја промени сегашната ситуација еднострано, рече Јосиповиќ, додавајќи дека дури и ако босанските Срби одржат референдум, истиот нема да има апсолутно никакви правни последници. Претходно овој месец, парламентот на РС усвои закон кој им овозможува на граѓаните да одржуваат референдуми за националните прашања.
Исто така во петокот, премиерот на РС Милорад Додик рече дека референдумот би се одржал најдоцна до јули. Тој постојано се заканува дека ќе распише референдум за независноста на РС. (AФП, Јутарњи лист - 20/02/10; Tанјуг, Б92 - 19/02/10)
