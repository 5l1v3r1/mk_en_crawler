12/10/2009
ЗАГРЕБ, Хрватска -- Премиерката Јадранка Косор во неделата (11-ти октомври) рече дека уставните измени треба да бидат направени до крајот на годинава и ја повика опозицијата да учествува во конструктивен дијалог. Косор планираше состанок со опозициските водачи во понеделник, на кој треба да разговара за амандманите, кои таа вели дека се клучни за процесот на интеграција на Хрватска во ЕУ. Претходно овој месец владата го одобри предлогот за уставните измени и го проследи до парламентот. Опозициските партии ги отфрлаат напорите за забрзување на дебатата околу ова, инсистирајќи на тоа дека сите измени на уставот бараат многу подетални дискусии. Тие, исто така, инсистираат на тоа дека фокусот сега треба да биде ставен на економската криза и намалувањето на јавните трошоци. (ХИНА, Пословни, Дневник, ХРТ, РТС - 11/10/09)
