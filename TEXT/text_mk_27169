04/03/2010
ЛОНДОН, Велика Британија -- Судот во Лондон во средата (3-ти март) го отфрли барањето за ослободување на поранешниот член на претседателството на Босна и Херцеговина (БиХ) Ејуп Ганиќ со кауција, и ќе го држи во притвор до рочиштето следната недела. Адвокатите на Ганиќ ветија дека ќе се жалат на одлуката. Ганиќ беше уапсен во понеделникот на лондонскиот аеродром Хитроу, врз основа на потерницата издадена од Белград. Тој се бара во врска со нападот во Сараево против конвој на Југословенската народна армија во мај 1992 година, при кој загинаа повеќе од 40 војници. БиХ и Србија најавија дека ќе бараат екстрадиција за Ганиќ. (Tанјуг, Бета, РТС, РТРС, Фена, БХРТ, АП - 03/03/10)
