21/06/2010
AТИНА, Грција -- Реструктуирањето на грчкиот долг би било катастрофално за економијата на земјата, рече министерот за финансии, Јоргос Папаконстантину, во интервју за неделникот Прото Тема, објавено во неделата (20-ти јуни). „Се боревме да ја избегнеме опасноста од задоцнето плаќање и реструктуирање на долгот, и успеавме, благодарение на механизмот за помош на ЕУ и ММФ“, додаде Папаконстантину. Тој, исто така, ја отфрли можноста за укинување на еврото во земјата. Изјавата на Папаконстантину уследи по говорот на неговиот руски колега Алексеј Кудрин на економскиот форум во Санкт Петерсбург, на кој тој рече дека очекува реструктуирање на грчкиот долг. (AФП, Прото тема - 20/06/10)
