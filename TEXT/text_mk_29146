07/10/2010
СКОПЈЕ, Македонија -- Американскиот амбасадор, Филип Рикер, во четвртокот (7-ми октомври) изрази надеж дека Македонија и Грција наскоро ќе најдат решение во нивниот долготраен спор за името. Тој потсети дека пораката од самитот на НАТО во 2008 година во Букурешт беше јасна -- Македонија ќе биде поканета да пристапи во НАТО откако ќе го реши спорот околу името. Тој го изјави ова откако министерот за одбрана, Зоран Коњановски, неодамна посочи дека земјата треба да биде примена во Алијансата под референцата ФИРОМ, ако не биде најдено решение за спорот. (Maкфакс, Инпрес, Сител - 06/10/10)
