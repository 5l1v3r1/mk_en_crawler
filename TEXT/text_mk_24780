04/12/2008
ХАГ, Холандија -- Поранешниот полициски началник на босанските Срби, Стојан Жупљанин, во средата (3-ти декември) побара неговото судење за воени злосторства да биде споено со она на неговиот близок соработник, поранешниот водач на босанските Срби, Радован Караџиќ. Во барањето до Хашкиот трибунал за воени злосторства Жупљанин тврди дека со оглед на тоа што некои обвиненија против него се поклопуваат со наводите против Караџиќ, спојувањето на двете судења би му заштедило време на судот и би спречило двојно сведочење на сведоците. Жупљанин е обвинет за 12 убиства, прогон и тортура на муслимани во 1992 година. Првично тој се соочи со обвиненија за геноцид, но судот подоцна ги отфрли тие обвиненија. Српската полиција го уапси Караџиќ во јули. Тој се соочува со обвиненија за етничко чистење за време на војната во периодот 1992-1995 година и убиства на цивили кои живееле во муслиманската енклава Сребреница во 1995 година.
Во другите вести од средата, полицијата во Сараево го уапси осомничениот „спонзор“ на Караџиќ Жељко Радовановиќ. Тој, наводно ја водел една од најголемите локални криминални групи, чија главна активност биле нелегалните дроги. Минатата година полицијата изврши рација во неговата куќа и пронајде значително количество дрога и околу 200.000 евра за кои тие веруваат дека требало да го финансираат бегалскиот статус на Караџиќ. (AП, Блиц - 03/12/08)
