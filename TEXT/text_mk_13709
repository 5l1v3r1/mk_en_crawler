21/10/2005
БУКУРЕШТ, Романија -- Романија и Унгарија потпишаа 15 договори за соработка на заедничката седница без преседан на романската и унгарската влада во четвртокот (20-ти октомври). Договорите, наводно, ќе ги поедностават процедурите за прекуграничниот железнички сообраќај, ќе го олеснат граничниот режим на романско-унгарската граница поради очекуваното членство на Романија во ЕУ и го опфаќаат проблемот со бегалците. Властите постигнаа договор во врска со животната средина и заштитата против поплавите, потоа договор кој се однесува на одбраната, како и договор со кој се предвидува отворање на романско-унгарска јавна фондација. Десетици официјални претставници учествуваа на состанокот со кој претседаваа премиерите на двете земји, Калин Попеску Таричеану и Ференц Ѓурчани. (Девет часот - 21/10/05; Ромпрес - 20/10/05)
