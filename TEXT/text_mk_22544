13/07/2008
САРАЕВО, Босна и Херцеговина (БиХ) -- Берлинската невладина организација Трансперенси интернешнал во петокот (11-ти јули) објави дека привремено ја затвора својата канцеларија и го повлекува својот персонал од БиХ од безбедносни причини. „Ова е еден од малкуте случаи во историјата на Трансперенси интернешнал еден национален огранок да добие закани до тој степен да мора да прекине со работата“, рече управниот директор Кобус де Свард. Тој наведува дека организацијата била под притисок откако премиерот на Република Српска Милорад Додик ги обвинил вработените во ТИ за вмешаност во уцени и организиран криминал.
ТИ ги разлути властите во РС откако минатата година го критикуваше недостатокот на транспарентност во некои од договорите за приватизација и концесија во ентитетот на босанските Срби и побара обелоденување на сите информации поврзани со нив. (Ројтерс, РТРС, СРНА, веб-страница на Трансперенси интернешнал, Макфакс - 11/07/08)
