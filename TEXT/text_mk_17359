29/06/2007
САРАЕВО, Босна и Херцеговина (БиХ) -- Осврнувајќи се на своите 18 изминати месеци на функцијата, високиот претставник во БиХ, Кристијан Шварц-Шилинг, го бранеше постигнатото, во интервјуто објавено во четвртокот (28-ми јуни), особено своето колебање да ги искористи далекусежните Бонски овластувања. Тој тврдеше дека спровел значителни реформи кои никогаш не добија широк публицитет и ги обвини политичарите Харис Силајџиќ и Милорад Додик за неодговорност поради кочењето на другите реформи. 
Словачкиот дипломат Мирослав Лајчак ја презеде функцијата на висок претставник во понеделникот. Во одделното интервју за словачкиот весник „Правда“, тој рече дека Дејтонскиот договор претставува „воен устав“ што мора да се ревидира за да обезбеди подобро функционирање на државата (Дневни аваз, Независне новине - 29/06/07; AФП, ДВ, РТРС, Фена, НТВ Хајат, АФП, ДПA - 28/06/07) 
