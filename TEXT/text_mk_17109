02/05/2006
БЕЛГРАД, Србија и Црна Гора -- Според сојузниот министер за одбрана, Зоран Станковиќ, српскиот премиер Воислав Коштуница ќе й се обрати на нацијата в среда (3-ти мај) во врска со бегалецот Ратко Младиќ. Крајниот рок на ЕУ за апсење и екстрадиција на Младиќ на Трибуналот на ОН за воени злосторства истече во неделата, а Младиќ сé уште се наоѓа на слобода. Во понеделникот Станковиќ потврди дека соработката во врска со воените злосторства е клучна и дека ниту еден поединец не е поважен од државата.
Трибуналот не објави официјален коментар. Но, министерот за човекови права на Србија и Црна Гора, Расим Љајиќ, претседавач на националниот совет за соработка во врска со воените злосторства, во едно интервју изјави дека очекува ЕУ да ги прекине разговорите за Спогодбата за стабилизација и асоцијација со Белград откако главната обвинителка на Трибуналот, Карла дел Понте, ќе се состане со комесарот за проширување на ЕУ, Оли Рен, в среда. (Дневни аваз - 02/05/06; РТС, Бета, Б92, Танјуг, АФП - 01/05/06)
