05/01/2010
AТИНА, Грција -- Телата на шестмина осомничени нелегални имигранти, беа пронајдени од страна на рибари во делтата на реката Еврос, на границата меѓу Грција и Турција, објавија властите во понеделникот (4-ти јануари). Властите веруваат дека групата се обидела да ја премине реката со брод, но починале под околности кои се сé уште неразјаснети. Две тела беа пронајдени во понеделникот, по четирите пронајдени изминатиот викенд. Никој од шестмината не носел документи за лична идентификација. (ДПА, ЦП - 04/01/10)
