25/07/2008
АТИНА, Грција -- Посредникот на ОН, Метју Нимиц, во четвртокот (24-ти јули) рече дека разговорите со кои тој посредува помеѓу Грција и Македонија се фокусирани само на спорот околу името помеѓу двете земји и не го покриваат прашањето на македонското малцинство во Грција. Неговата изјава дојде како одговор на барањето на Скопје минатата недела за признавање на тоа малцинство. Во интервјуто за грчката државна телевизија НЕТ, Нимиц ја повика македонската влада да ги намали тензиите во односите со Атина.
Во другите вести од четвртокот, полицијата во Скопје соопшти дека грчки напаѓачи вооружени со ножеви нападнале македонски возач на камион во близина на северниот град Солун, присилувајќи го да излезе од своето возило пред да му ја истругаат со нож македонската ознака. Грчкиот парламент одби да го осуди инцидентот. (AНА-МПА, НЕТ, Експрес, Нафтемборики, Катимерини, Макфакс, А1, Дневник - 24/07/08)
