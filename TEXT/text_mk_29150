06/06/2010
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во петокот (4-ти јуни) ја отфрли изјавата на косовскиот министер за надворешни работи, Скендер Хисени, кој рече дека БиХ наскоро ќе ја признае независноста на Косово. „Не гледам причина БиХ да не ја признае независноста и очекувам тоа да се случи наскоро“, рече Хисени на состанокот на министрите за надворешни работи во Сараево минатата недела. 
Сепак, Додик рече дека коментарот го дал министер на нелегална, самопрогласена држава. „Можам да гарантирам дека БиХ никогаш нема да го стори тоа“, рече Додик. (Сител, Данас, Б92 - 05/06/10)
