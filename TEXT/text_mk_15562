23/08/2006
БАЊА ЛУКА, Босна и Херцеговина (БиХ) -- За време на посетата на Бања Лука во вторникот (22-ри август) министерот за човекови права и бегалци на БиХ, Мирсад Кебо, рече дека иднината на земјата може да се гради само врз основа на договор и меѓуетнички дијалог. Тој дојде на покана на весникот Независне новине, но, исто така, имаше закажани состаноци со премиерот на Република Српска Милорад Додик и верските водачи на локалните Срби. Во изјавата за новинарите, Кебо рече дека верува оти БиХ е на пат да стане просперитетна држава која ги штити интересите на сите граѓани. Тој додаде дека и покрај тоа што ситуацијата со враќањето на бегалците се подобрува, потребни се порешителни мерки од страна на централната и локалната власт. (Независне новине - 23/08/06; РТРС - 22/08/06)
