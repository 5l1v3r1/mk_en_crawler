10/04/2005
ВАШИНГТОН, САД -- Специјалниот претставник на ОН Метју Нимиц предложи компромис за ставање крај на ќор-сокакот во спорот помеѓу Грција и Македонија. ОН го предложија името Република Македонија - Скопје. Ако предлогот биде прифатен, името ќе се користи без да се преведува. Двете земји внимателно ја одбија оваа идеја, но Грција сигнализираше дека овој предлог би можел да се искористи како основа за конструктивни преговори. Македонскиот премиер Владо Бучковски рече дека неговата влада претпочита да се задржи сегашната „двојна формула“ -- односно, Скопје да го користи името Република Македонија на меѓународно ниво, освен во комуникацијата со Грција. Американскиот Стејт департмент, во меѓувреме, ја пофали „новата динамика“ на разговорите и побара од двете стани да ја искористат можноста и да воспостават конструктивен дијалог. Следната рунда билатерални преговори што се одржуваат под покровителство на ОН започнува в понеделник во Њујорк. (AНA, Катимерини, А1 ТВ, Дневник - 09/04/05; AФП, АП, ББС - 08/04/05)
