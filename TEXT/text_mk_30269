18/01/2011
ИСТАНБУЛ, Турција -- Премиерот Реџеп Тајип Ердоган во понеделникот (17-ти јануари) рече дека бил растажен од протестите на отворањето на огромниот фудбалски стадион изграден од страна на владата. Стадионот Галатасарај беше отворен во саботата во Истанбул, на церемонијата на која присуствуваше Ердоган. Некои навивачи го исвиркаа, поради што тој ја напушти церемонијата. Во понеделникот Ердоган го опиша како оркестриран протест, додавајќи дека со оглед на тоа што фудбалскиот клуб не потроши ниту цент за градењето на Арената на Турк Телеком од 52.000 места, неговата влада не заслужува таков однос. Според локалните медиуми, протестите биле поттикнати од некои функционери, кои посочија дека фудбалскиот клуб не ја платил соодветно наемнината за својот стар стадион. (Заман - 18/01/11; AП, Хуријет - 17/01/11)
