12/05/2009
БЕЛГРАД, Србија -- Главниот обвинител на Трибуналот на ОН за воени злосторства, Серж Брамерц, се согласи за време на посетата на Белград во понеделникот (11-ти март) дека Србија постигна значителен напредок во поглед на поднесувањето документи и обезбедувањето пристап до архивите и сведоците. Изразувајќи пофалби за оваа оперативна соработка, тој истовремено истакна дека обвинителите очекуваат Србија наскоро да ја исполни својата последна обврска: да го уапси бегалецот обвинет за воени злосторства Ратко Младиќ. По состанокот, Расим Љајиќ, шефот на српскиот национален совет за соработка со Хаг, искажа уверување дека Брамерц ќе поднесе објективен извештај за соработката до Советот за безбедност на ОН во јуни. 
Во другите вести, министерот за внатрешни работи, Ивица Дачиќ, во понеделникот рече дека Србија ги исполни сите обврски во врска со патоказот за визната либерализација и сега очекува позитивни вести од Европската комисија (ЕК). Дачиќ говореше по состанокот со делегацијата на ЕК предводена од Пјер Мирел. Одлуката за безвизно патување во земјите на ЕУ се очекува оваа есен. (Бета, Танјуг, Б92, Глас Србије, Емпортал, РТС - 11/05/09)
