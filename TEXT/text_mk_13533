25/08/2005
САРАЕВО, Босна и Херцеговина (БиХ) -- Полицијата уапси Србин осомничен за учество во масакрот во Сребреница во јули 1995 година, објавија властите во средата (24-ти август). Бранислав Медан бил припадник на специјалната полиција на босанските Срби која егзекутираше голем број муслимански затвореници во една фарма во Кравица, два дена откако енклавата беше окупирана од страна на српските сили. Полицијата на Федерацијата на БиХ (ФБиХ), наводно, го уапсила Медан во неговиот дом во Мостар во рацијата што ја организираа властите на РС. 
Во другите вести од средата, ЕУФОР објави дека неговите војници пронашле 237 противтенковски проектили скриени во општината Љубушки во ФБиХ оваа недела. Проектилите ќе бидат уништени следната недела. (AФП - 25/08/05; НТВ Хајат, РТРС - 24/08/05)
