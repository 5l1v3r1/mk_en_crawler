24/04/2006
САРАЕВО, Босна и Херцеговина (БиХ) -- Во босанскиот суд во петокот (21-ви април) започна судскиот процес против поранешниот командант на паравоената единица на босанските Срби, Гојко Јанковиќ, кој е обвинет за воени злосторства извршени во Фоча. Јанковиќ е обвинет во врска со затворање, убиство и сексуална злоупотреба на несрпското население во источната општина Фоча, во периодот помеѓу април 1992 и февруари 1993 година. Тој му се предаде на Трибуналот на ОН во март 2005 година. Во ноември, хашките официјални претставници одлучија да му го предадат неговиот случај на босанското судство. 
Во другите вести, остатоците од околу 55 бошњачки воени жртви беа погребани во Власеница и Зворник во саботата. Поголем дел од телата беа ископани од масовната гробница во Оградица претходно оваа година. (Независне новине - 23/04/06; Фена, ПБС БиХ - 21/04/06)
