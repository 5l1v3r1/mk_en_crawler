20/12/2005
ТИРАНА, Албанија -- Министерот за одбрана, Фатмир Медиу, вели дека Албанија се надева на покана за учество на самитот на Алијансата во 2008 година. Во изјавата за новинарите од понеделникот (19-ти декември), по состанокот со врховниот командант на НАТО во Европа, американскиот генерал Џејмс Џонс, Медиу рече дека за таа цел неговата влада усвоила план за реформи. Џонс ја потврди решеноста на НАТО да им помогне на кандидатските земји да ги исполнат потребните стандарди, но одби да даде конкретни датуми. Тој, исто така, се состана со претседателот Алфред Мојсиу, и со премиерот Сали Бериша. (Албански вести - 20/12/05; AФП, веб-страница на албанскиот претседател - 19/12/05)
