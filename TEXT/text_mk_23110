02/05/2008
БЕЛГРАД, Србија -- Премиерот Воислав Коштуница во четвртокот (1-ви мај) рече дека „функционалната поделба на Србите во Косово е неизбежна“. „Постои проблем и јас сметам дека решението треба да се најде во соработката со мисијата на ОН“, изјави Коштуница за локалниот телевизиски канал Палма Плус. Тој додаде дека мисијата на ОН е „единствената легална цивилна мисија во Косово“. Сепак, тој истакна дека Србија планира да одржи локални избори во српските енклави во Косово на 11-ти мај, и покрај противењето, повторено токму оваа недела, од страна на шефот на УНМИК, Јоаким Рикер. (РТС, ИТАР-ТАСС, Блиц - 01/05/08)
