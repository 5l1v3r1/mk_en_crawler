13/04/2006
БЕЛГРАД, Србија и Црна Гора -- Деветмина функционери беа уапсени како дел од операцијата против корупцијата во јавниот сектор, според извештаите на печатот во Белград во четвртокот (13-ти април). Полицијата, наводно, го сослушала претседателот на белградскиот трговски суд, Горан Кљајевиќ, како и судијката Делинка Ѓурѓевиќ, полицискиот инспектор Дејан Ивезиќ, директорката на Поштенска штедилница, Јелица Живковиќ, директорот на Кредит-експорт банка, Секула Пјевчевиќ, и четворица адвокати. Во тек е потрагата по седмиот функционер, Слобода Радуловиќ, поранешен менаџер на претпријатието „Ц Маркет“. Сите се осомничени за злоупотреби во неколку приватизации и процедури на банкрот. (Блиц, Данас, Политика - 13/04/06)
