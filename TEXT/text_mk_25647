23/03/2010
СТРАЗБУР, Франција -- Дорис Пак, членката на делегацијата на Европскиот парламент (ЕП) за Југоисточна Европа, изготви извештај во кој ја повикува ЕП да изрази загриженост во врска со нестабилната политичка ситуација во Босна и Херцеговина (БиХ) и нејзиниот ограничен напредок кон интеграцијата во ЕУ, објавија медиумите во понеделникот (22-ри март). Во документот се осудува „националистичката реторика“ која го поткопува процесот на меѓуетничкото помирување и функционирањето на државните институции. Пак ја повика Република Српска (РС) да продолжи со учеството во преговорите за државниот имот и да се воздржи од опструирачките одлуки на Канцеларијата на високиот претставник. Во Бања Лука, премиерот на РС Милорад Додик го возврати ударот, велејќи дека западните дипломати треба да престанат да се мешаат во работите на државата.
Генералниот секретар Андерс Фо Расмузен и 28 постојани претставници на НАТО во вторникот требаше да ја посетат БиХ за да се состанат со домашните водачи и членовите на меѓународната заедница. (Фена, РТРС - 23/03/10; Дневни аваз, БХРТ, Фена, Срна, ЕУопсервер - 22/03/10)
