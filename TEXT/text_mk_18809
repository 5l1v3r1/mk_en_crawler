07/12/2006
БРИСЕЛ, Белгија -- Турција, наводно, се согласи да отвори едно од своите пристаништа и еден од своите аеродроми за сообраќај на кипарските Грци, како одговор на заканата за затворање на разговорите за пристап со ЕУ. Финска, која моментно претседава со ЕУ, во четвртокот (7-ми декември) објави дека ЕУ ја проучува понудата. На крајот од минатата недела Европската комисија препорача делумно замрзнување на разговорите за членство додека Турција целосно не ги исполни обврските од проширениот протокол за царинска унија од 2005 година. (Хуријет, Агенција Анадолу, Заман, Милијет, АФП, Аксам - 07/12/06; НТВ, Заман - 06/12/06)
