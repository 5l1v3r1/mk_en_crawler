08/04/2010
БРИСЕЛ, Белгија -- Претседателот на ЕУ, Херман ван Ромпуј, во средата (7-ми април) ја потврди решеноста на блокот да обезбеди финансиска помош за Грција ако државата не успее да ги обезбеди парите што й се потребни од пазарите на обврзници. Ромпуј за Европскиот парламент изјави дека земјите-членки на ЕУ се „подготвени“ да понудат билатерални кредити. Во истовреме, додаде тој, би било невообичаено да не се искористи помошта на ММФ бидејќи фондот е во голема мера финансиран од европски пари. Членките на Еврозоната минатиот месец се согласија со планот за помош на Грција, објавувајќи дека парите ќе бидат дадени само ако бидат неопходни и по каматни стапки кои се повисоки отколку просекот на Еврозоната. (Катимерини - 08/04/10; Бизнисвик - 07/04/10)
