06/10/2009
MОГАДИШУ, Сомалија/АНКАРА, Турција -- Сомалиските пирати, кои скоро три месеци држеа во заробеништво турски брод, истиот го ослободија во понеделникот (5-ти октомври), со откуп, и им дозволија на неговите 23 члена на екипажот да отпловат. Висината на откупот не беше официјално обелоденета, макар што еден пират, кого Ројтерс го цитираше, рече дека тие се согласиле да примат 1,5 милиони американски долари. На почетокот од септември пиратите побараа откуп од 20 милиони американски долари. Хоризон-1, во сопственост на истанбулското претпријатие Хоризон, беше запленет на 8-ми јули, на пат од Саудиска Арабија за Јордан.
Во другите вести, еден полицаец загина, а неговите двајца браќа беа сериозно повредени кога непознати напаѓачи отворија оган врз нивното возило во курдската провинција Хакари, во југоисточна Турција. Инцидентот се случи во близина на Депин, на околу два километри оддалеченост од Хакари. (Заман - 06/10/09; AФП, Ројтерс, АП, НТВ, новинска агенција Анадолу, ДПА - 05/10/09)
