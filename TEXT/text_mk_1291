16/03/2009
Поранешниот романски aстронаут Думитру Прунариу ќе го преземе претседателствувањето со Комитетот на ОН за мирољубива употреба на вселената за 2010 и 2011 година, објави на 6-ти март романското Министерство за надворешни работи. Кандидатурата на Прунариу дојде по изборот кој заврши на 4-ти март во Виена.
*** 
Претседателот на Република Српскa Рајко Кузмановиќ доби сертификат за членство во Европската академија на науките и уметностите на 7-ми март. Церемонијата се одржа во Салзбург, Австрија, на пленарна сесија на академијата. 
*** 
Студија на турските истражувачи на Универзитетот Ондокус Мајис покажа дека мобилните телефони што ги користи персоналот во здравството може да бидат извор на болнички инфенции, објави на 6-ти март весникот Хуријет. Според студијата, мобилните телефони што ги користат здравствените работници се честопати контаминирани и може да предизвикаат различни болести. 
*** 
Романските гастроентеролози од Клиниката за ендоскопија при Болницата за итна медицинска помош Флореаска ја изведоа првата операција во нивната земја со помош на ласерската технологија ЕсофиКс, за лечење на гастроесофаеален рефлукс, на 6-ти март. За време на процедурата, хирурзите го употребија апаратот преку устата на пациентот, без абдоминален рез за да го обноват гастроесофагеалниот залисток. 
*** 
Група турски научници откри видови на планинската газела што никогаш претходно не се видени во Турција, објави на 6-ти март новинската агенција Анадолу. Минатата година тимот откри скоро 250 членови на загрозениот вид <i>Gazella gazelle</i> кои беа непознати во регионот.
*** 
Само 32 отсто од Гркинките го користат Интернетот, за разлика од 45 отсто од мажите, според истражувањето спроведено од грчката Опсерваторија за општеството на информации по повод одбележувањето на Меѓународниот ден на жената на 8-ми март. Податоците покажуваат дека процентот на Гркинките што користат компјутер, 45 отсто, е многу понизок од просекот на ЕУ, кој изнесува 63 отсто.
(Разни извори – 09/03/09-16/03/09) 
