25/04/2011
ПРИШТИНА, Косовo -- Едита Тахири, косовската главна преговарачка во дијалогот со Србија, ја минимизираше секоја можност поделбата на Косово да биде идна тема на преговорите. Властите во Србија ја споменаа можноста, истакнувајќи дека Белград е подготвен за дискусии околу ваквите прашања со Косово. Тахири верува дека какви било разговори за евентуална поделба ќе бидат провокација која може да води до дестабилизација на регионот, објави во неделата (24-ти април) весникот Експрес. „Нашиот концепт на дијалог е исклучиво за техничките прашања и ние никогаш нема да прифатиме политички теми“, рече Тахири во интервјуто. Косово и Србија се состанаа неколку пати во Брисел со посредство на претставници на ЕУ, но не беше објавен напредок во т.н. технички прашања за кои беше дискутирано досега. (Eкспрес, Балкан веб, Телеграфи, Лајмифундит - 24/04/11)
