10/08/2007
АНКАРА, Турција -- Парламентот го избра Коксал Топтан (64) за свој претседател во четвртокот (9-ти август). Тој беше министер за образование и култура во претходните влади пред да се приклучи на владејачката Партија на правдата и развојот.
Аналитичарите велат дека неговиот брз избор би требало да го забрза процесот на избор на нов турски претседател. Деседневниот процес на номинација е можно да заврши до 20-ти август. Министерот за надворешни работи, Абдула Ѓул, се смета за фаворит.
Во другите вести од четвртокот, вработените во „Тркиш ерлајнс“ гласаа за започнување штрајк откако нивните барања за поголеми плати не беа прифатени. Но, владата има овластување да ги одложи штрајковите во клучните сектори, вклучително и воздухопловната индустрија, со оглед на тоа што истите би можеле да имаат катастрофални последици по туризмот. (Сабах, Заман, Аксам, Милијет, Хуријет - 10/08/07; AП, Ројтерс, АФП, ДВ, НТВ - 09/08/07)
