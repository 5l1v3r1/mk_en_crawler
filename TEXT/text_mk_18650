11/02/2007
ПАЛЕ, Босна и Херцеговина (БиХ) -- Во саботата (10-ти февруари) американските војници поддржани од мировниците на ЕУ извршија рација во домот на Радомир Којиќ, босански Србин обвинет дека му помага на Радован Караџиќ да ја избегне правдата. Портпаролот на Алијансата, Дерек Чапел, рече дека операцијата е спроведена со цел да се открие нешто повеќе за тоа каде би можел да се наоѓа Караџиќ. Полицијата на босанските Срби обезбеди одредена поддршка, а учествуваше и Државната агенција за истраги и заштита (СИПА). Присутни беа и истражители на Меѓународниот трибунал за воени злосторства (МКТЈ). 
Во другите вести, босанскиот весник Независне новине го цитираше американскиот амбасарот во Босна и Херцеговина, Даглас Мекелхани, дека Вашингтон не сака Трибуналот на ОН да биде затворен пред Караџиќ и неговиот воен командант, Ратко Младиќ, да бидат уапсени и судени. Тој додаде дека САД ќе продолжат со притисокот врз локалните власти во земјите каде што тие двајца е можно да се кријат. (Ројтерс, АФП, Независне новине, Дневни аваз, РТРС, Фена, ПБС, АФП, АП - 10/02/07) 
