10/11/2006
БАЊА ЛУКА, Босна и Херцеговина (БиХ) -- Парламентот на Република Српска (РС) во четвртокот (9-ти ноември) го реизбра Игор Радојчиќ од Сојузот на независните социјалдемократи (СНСД) за претседател на парламентот, со 63 наспрема 17 гласови. Пратеникот на СНСД, Нада Тесановиќ, беше избрана на местото заменик-претседател на парламентот. Во обраќањето по гласањето, Радојчиќ изрази надеж дека парламентот ќе работи на усогласување на легислативата со европските стандарди. Тој, исто така, вети дека ќе ја зајакне соработката со ФБиХ и државните парламенти.
Исто така во четвртокот, Милан Јелиќ од СНСД положи свечена заклетва на функцијата претседател на РС. Јелиќ рече дека е за ревизија на минатите договори за приватизација и враќање на имотите. (РТРС, Фена, НТВ Хајат - 09/11/06)
