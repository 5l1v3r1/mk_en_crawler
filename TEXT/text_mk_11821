20/01/2005
СКОПЈЕ, Македонија -- На состанокот на Американско-македонската стопанска комора во Скопје во средата (19-ти јануари) американскиот амбасадор во Македонија, Лоренс Батлер, препорача интензивирани напори во борбата против корупцијата. Според Батлер, Владата треба да преземе активности во пет приоритетни области: корупцијата, судските реформи, регистрацијата на претпријатија, телекомуникацискиот сектор и реструктуирањето на надворешниот долг. 
Во другите вести, македонскиот државен обвинител, Александар Прчевски, во интервјуто од средата рече дека до крајот на јануари неговата канцеларија ќе ги презентира резултатите на тековните истраги за корупција против тројца членови на претходната влада. Според извештаите на медиумите, се работи за поранешниот министер за транспорт и врски, Агрон Буџаку, поранешниот министер за економија, Стевчо Јакимовски, и поранешниот министер за култура, Благој Стефановски. (Вест, Дневник, Утрински весник - 20/01/05; A1 TВ, Макфакс - 19/01/05)
