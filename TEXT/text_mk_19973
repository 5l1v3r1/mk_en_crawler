19/11/2007
САРАЕВО, Босна и Херцеговина (БиХ) -- Политичките водачи ќе се состанат в четврток (22-ри ноември) во Сараево, на разговори околу последните настани во врска со полициските и уставните реформи. Состанокот го свика босанскиот член на претседателството на БиХ, Харис Силајџиќ. Водачите на српските партии велат дека ќе присуствуваат, но инсистираа на тоа дека не може да започат разговори за полициските или уставните реформи додека сегашната криза -- поради противењето на опозицијата на новите мерки на меѓународниот претставник Мирослав Лајчак -- не биде решена.
За ситуацијата во БиХ ќе се дискутира на состанокот на министрите за надворешни работи на ЕУ во понеделник во Брисел. Извори велат дека министрите ќе подготват изјава во која ќе ги критикуваат политичарите во БиХ дека ја довеле земјата длабоко во криза. (Независне новине, Дневни аваз - 19/11/07; РТРС - 17/11/07)
