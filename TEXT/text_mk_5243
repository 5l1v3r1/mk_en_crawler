28/10/2010
Од Линда Карадаку за Southeast European Times во Приштина -- 28/10/10
Откако излезе од владата, Демократската лига на Косово (ЛДК) претрпува промени и одредени внатрепартиски препирања. Пред да се одржат предвремените избори во земјата, партијата ќе гласа за својот сопствен претседател.
Иако сé уште не влегол официјално во трката за највисоката позиција, градоначалникот на Приштина, Иса Мустафа, обезбедува поддршка. Во ексклузивното интервју со дописничката на SETimes Линда Карадаку, Мустафа говори за својата можна кандидатура и доброто на ЛДК.
SETimes: Ќе ја објавите ли вашата кандидатура за претседател на ЛДК? 
Иса Мустафa: Мислам дека ќе биде добро кандидатите за претседател на ЛДК да се избираат врз основа на внатрешен договор. 
Очигледно дека ќе биде во мој интерес, во интерес на Сејдиу и во интерес на сите оние кои сакаат да застанат на чело на ЛДК, да ја слушнат волјата на членството на ЛДК. 
Досега немав ниту еден разговор со оние кои се изјаснија дека ја поддржуваат мојата кандидатура и бараа оставка од Сејдиу. Немам никакви врски со јавно искажаната поддршка. 
SETimes: Што мислите за напуштањето од страна на ЛДК на владејачката коалиција? 
Mустафa: Мислам дека ова не беше вистинското време. Вистинското време беше претходно, кога ПДК донесе еднострана одлука да ја раскине коалицијата, или кога имаше големи афери и интервенираше ЕУЛЕКС. 
Јас [не знам] зошто, откако беше одреден датумот на изборите, беше објавено раскинувањето на коалицијата.
Јас не бев дел од оваа одлука; не сум член на претседателството. Немав информации. Немам никакво објаснување, дури ни од оние што учествуваа. 
SETimes: Беше ли функционална коалицијата меѓу ЛДК и ПДК?
Mустафa: Таа не беше воопшто функционална. Беше функционална само во првата фаза од декларацијата за независност и во усвојувањето на симболите на Косово, но подоцна не функционираше. 
SETimes: Кое е вашето мислење за националните избори? Кога треба тие да се одржат? 
Mустафа: Јас би предложил тие да се одржат на 13-ти февруари. Мислам дека тоа [може да се договори меѓу владата и опозиција]. 
Договор, исто така, треба да се постигне и во процесуирањето на одредени закони во меѓувреме -- законот за буџет, приватизацијата на ПТК, законот за изборите и некои закони што произлегуваат од пакетот на Ахтисари. Мислам дека може да се постигне договор. 
SETimes: Каква идна косовска влада очекувате? 
Mустафa: Ќе имаме влада која ќе е сосема нестабилна, која ќе има кус мандат, бидејќи го правиме ова со предвремени избори.
SETimes: Ако се кандидирате за претседател на партијата и победите, што ќе промените во партијата? 
Mустафa: Мислам дека ЛДК треба да биде многу поотворена за нови влегувања во партијата, за младите луѓе, за младата генерација која се чини дека ја нема во партијата.
Таа треба да биде многу поотворена за новите иницијативи и идеи -- [оставајќи го] начинот на размислување дека ЛДК треба да биде водена само од оние кои имаат искуство. Тоа треба да се стори за да й се даде на партијата доволна основа за персонал и знаење што ќе управуваат со Косово на понаков начин.
Тука не се работи за ново откритие во смисла на владата, туку во смисла на спроведувањето на владеењето на правото, борбата против корупцијата и излегувањето со економските програми за борба против сиромаштијата и невработеноста.
