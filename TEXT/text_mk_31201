02/05/2011
ПРИШТИНА, Косово -- За време на редовниот состанок во петокот (29-ти април) владата најави формирање институт за документирање на кривични дела и штети предизвикани од Србија во последнава деценија и ќе ги испрати своите заклучоци во Меѓународниот суд на правдата. Институтот за истражување на воените злосторства ќе биде јавен и ќе функционира во рамките на Министерството за правда. Министерот за правда, Хајредин Куци, рече дека Косово ќе ја тужи Србија веднаш штом тоа ќе биде возможно. „За да се тужи една земја, мора да се исполат два услови -- да се биде членка на ОН или да се биде земја-потписничка на Статутот на Меѓународниот суд на правдата. Ние не сме ниту едно од двете“, рече Куци, но додаде дека тоа не значи оти „нема да бидеме во иднина и мораме да се подготвиме“. (Зери, Коха Диторе, Косова Сот - 30/04/11)
