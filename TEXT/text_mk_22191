16/09/2008
АНКАРА, Турција -- Aдмирал Мајкл Г. Мулен, претседател на американскиот Здружен генералштаб, во понеделникот (15-ти септември) рече дека неговата земја ќе продолжи со стратешката соработка со Турција за голем број прашања, вклучително и борбата против терористичката Курдистанска работничка партија (ПКК). Во изјавата за новинарите по одделните разговори со турскиот началник на Генералштабот, генерал Илкер Басбуг, и претседателот Абдула Ѓул, Мулен рече дека турската влада е таа што треба да одлучи дали ќе продолжи со прекуграничните операции против ПКК во северен Ирак.
Во другите вести, турските медиуми во вторникот објавија дека припадници на ПКК киднапирале локален висок функционер на владејачката Партијата на правдата и развојот во источна Турција. Тие, наводно, го киднапирале Али Аскин држејќи го под нишан во провинцијата Тунчели доцна во неделата. (Заман, Милијет, Хуријет, новинска агенција Доган, СНН Турк - 16/09/08; новинска агенција Анадолу, Хуријет - 15/09/08) 
