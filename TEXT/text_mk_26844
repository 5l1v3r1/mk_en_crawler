05/10/2009
ПРИШТИНА, Косово -- Косовската полиција (КП) и ЕУЛЕКС во петокот (2-ри октомври) потпишаа технички договор за размена на информации. Помошник директорот за истраги во КП, Кадри Арифи, рече дека договорот не ја крши безбедноста на полициските информации, истакнувајќи дека ЕУЛЕКС нема да има директен пристап до полициската база на податоци. Наводно, договорот предвидува дека ЕУЛЕКС може да ги користи информациите само за истражни цели, во специфични случаи, кои ги испитува или полицијата на ЕУЛЕКС или КП. Договорот следи по полицискиот протокол за соработка во прекуграничниот криминал, потпишан помеѓу ЕУЛЕКС и Белград во септември, на кој властите во Приштина остро се спротивставија.
Во другите вести, правниот сектор на ЕУЛЕКС во неделата објави дека човечки остатоци се откопани во, како што се верува, масовна гробница во регионот на Малишева/Малишево во централно Косово. Идентитетот на жртвите не е познат. (РТК, Кохавижн - 04/10/09; Косова Сот, Коха Диторе, Лајм - 03/10/09)
