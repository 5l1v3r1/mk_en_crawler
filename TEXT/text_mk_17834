23/01/2007
МОСКВА, Русија -- Премиерот на Република Српска (РС) Милорад Додик во понеделникот (22-ри јануари) допатува во Москва, на разговори околу билатералната економска соработка. Според официјалното соопштение во Бања Лука, посетата има за цел решавање на последните детали околу протоколот потпишан минатата година помеѓу владата на РС и руски „Зарубезхнефт“. Истиот предвидува купување на државната нафтена рафинерија на РС во Босански Брод, производителот на моторни и индустриски масла „Модрица“ и претпријатието за малопродажба на гориво „Петрол“. (Независне новине - 23/01/07; РТРС, веб-страница на владата на РС, ПБС БиХ, Итар-Тас - 22/01/07)
