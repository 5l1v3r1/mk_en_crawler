07/04/2009
ТИРАНА, Албанија -- Едно четиригодишно Албанче е меѓу жртвите од земјотресот кој ја потресе централна Италија рано во понеделникот (6-ти април), според Албанската амбасада во Рим. Четворица македонски државјани од албанска националност се, исто така, меѓу жртвите. Албанските водачи упатија сочувство до своите колеги во Италија. Премиерот Сали Бериша, исто така, одобри финансиска помош за семејствата што останаа без дом во областите погодени од земјотресот. Најмалку 207 лица загинаа во земјотресот со јачина од 6,3 степени кој срамни со земја цели градови во регионот Лакила, на околу 95 километри оддалеченост од Рим. Властите велат дека скоро 1.500 луѓе се повредени, а 17.000 останаа без дом. (Шекули, Газета шкиптаре - 07/04/09; Toп ченал, Балкан веб, Клан - 06/04/09)
