24/07/2007
БРИСЕЛ, Белгија -- Четвртата седница на Советот за стабилизација и асоцијација на Македонија и ЕУ, се одржа во вторникот (24-ти јули) во Брисел. Делегација предводена од министерот за надворешни работи, Антонио Милошоски, се очекува да ги информира претставниците на ЕУ за напредокот што е постигнат во остварувањето на политичките и економските критериуми предвидени во Договорот за стабилизација и асоцијација на земјата. Помеѓу другите теми за кои ќе се разговара се и прашањата на пошироката политика, особено ситуацијата на Балканот. 
Во понеделникот македонскиот парламент одржа специјална седница на која се дискутираше околу приоритетите на земјата во поглед на напорите за интеграција во ЕУ и во НАТО. Тринаесетчасовната седница се фокусираше главно на договорот постигнат помеѓу ВМРО-ДПМНЕ и опозиционата Демократска унија за интеграција (ДУИ), кој резултираше со прекин на долготрајниот бојкот на ДУИ на учеството во парламентот. Критичарите велат дека условите на договорот никогаш не беа обелоденети. (MИА, Макфакс, МРT - 24/07/07)
