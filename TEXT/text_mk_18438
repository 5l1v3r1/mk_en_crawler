11/06/2007
БУКУРЕШТ, Романија -- Малцинската влада на премиерот Калин Попеску Таричеану ќе се соочи со гласање за доверба во парламентот во понеделник (11-ти јуни), што го покрена Демократската партија (ПД) на претседателот Трајан Башеску. Партијата, поранешен партнер на Национал-либералната партија на Таричеану, беше истерана од владата претходно оваа година. ПД го наведе неуспехот на референдумот на 19-ти мај за отповикување на Башеску како причина за гласањето за доверба. Сепак, владата на Таричеану се очекува да го преживее гласањето, со оглед на тоа што најголемата опозициска партија, Социјалдемократската партија, соопшти дека нема да ја поддржи иницијативата на ПД. (Nine o'clock, Зиарул финансиар - 11/06/07; Meдиафакс - 10/06/07) 
