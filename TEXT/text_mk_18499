09/04/2007
АТИНА, Грција -- Капетанот на грчкиот крстосувачки брод што удри во карпи во близина на островот Санторини минатата недела, вели дека силните морски струи биле виновни за несреќата. Неименуваниот капетан и петмината членови на екипажот беа обвинети дека ја предизвикале несреќата поради невнимание, кршејќи ги бродските безбедносни регулативи и загадувајќи ја животната средина. Сите се ослободени. Во неговата изјава капетанот тврди дека силните морски струи го исфрлиле бродот од правецот, поради што тој морал да нареди нагло свртување. Тој вели дека бродот удрил на подводен гребен пред да заврши маневарот. Двајца француски патници и понатаму се водат за исчезнати. (AП - 07/04/07) 
