22/12/2010
TИРАНА, Албанија -- Канцеларијата на УСАИД во Албанија во вторникот (21-ви декември) отпочна петгодишен проект со цел подобрување на судската транспарентност, независност и резултати. На церемонијата на отпочнување на проектот, шефот на Канцеларијата, Џозеф Ц. Вилијамс, рече дека преку овие проекти Вашингтон ја потврдува својата поддршка за владеењето на правото и демократското управување во Албанија. Заменик-шефот на Високиот суд на правдата, Крешник Спахиу, ја искористи можноста за да ги повика политичарите да ги решат прашањата што ја попречуваат работата на судството. Тој го повика парламентот да им го одземе имунитетот на судиите со цел да ја зајакне транспарентноста во судскиот систем. Тој, исто така, побара од пратениците да го усвојат законот за административните судови, кој беше одобрен од владата пред две години. (НОА, Топ ченал, Клан - 21/12/10)
