12/10/2004
БЕЛГРАД, Србија и Црна Гора -- За време на состанокот во понеделникот (11-ти октомври), министерот за одбрана на Србија и Црна Гора, Првослав Давиниќ и командантот на КФОР, генерал-полковник Ив де Кермабон, разговараа за евентуалното преместување на воздушната безбедносна зона долж административната граница на Косово. Де Кермабон, исто така, наводно ветил дека КФОР ќе работи на тоа да се осигури мирно спроведување на парламентарните избори во Косово на 23-ти октомври. 
Во другите вести, локалните медиуми во понеделникот објавија дека српската формација -- Српската листа за Косово и Метохија -- доставила листа на кандидати за изборите. Листата, одобрена од страна на шефот на УНМИК, Сорен Јесен-Петерсен, сега чека потврда од косовската изборна комисија. Во меѓувреме, новото истражување на Косовскиот институт за етнички односи покажа значителна незаинтересираност на гласачите пред изборите. (Данас - 12/10/04; Танјуг, Б92, ФоНет, КосоваЛајв, Бета - 11/10/04) 
