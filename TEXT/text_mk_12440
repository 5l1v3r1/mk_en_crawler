09/03/2005
СКОПЈЕ, Македонија -- Претседателот Бранко Црвенковски во вторникот (8-ми март) изрази загриженост во врска со евентуалните ризици за неговата земја по обвинението на Трибуналот на ОН за воени злосторства против Рамуш Харадинај. Портпаролот на Црвенковски, Валентин Николовски, рече дека претседателот побарал од домашните безбедносни служби внимателно да ја следат ситуацијата. Николовски додаде дека Македонија се надева оти обвинението нема да влијае врз регионалната стабилност и дека меѓународната заедница и косовските институции успешно ќе се справат со ситуацијата. (A1 TВ, Taнјуг - 08/03/05) 
