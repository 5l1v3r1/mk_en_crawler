10/11/2006
БУКУРЕШТ, Романија -- Генералниот секретар на НАТО, Јап де Хоп Шефер, ќе го посети Букурешт на 16-ти ноември, објави во четвртокот (9-ти ноември) романското Министерство за надворешни работи. Шефер ќе се состане со претседателот Трајан Башеску, министерот за надворешни работи, Михаи-Разван Унгуреану, и министерот за одбрана, Сорин Фрунзаверде. Разговорите се очекува да се фокусираат на романскиот придонес во постигнувањето на целите на НАТО, учеството во мировните мисии, прашањата на Западен Балкан, ситуацијата во Авганистан, како и претстојниот самит на НАТО во Рига. 
Исто така во четвртокот, Постојаните канцеларии на делегатскиот дом и сенатот усвоија одлука со која на романските членови на Европскиот парламент (МЕП) ќе им се дозволи привремено задржување на нивните места во романскиот парламент по пристапот на земјата во ЕУ. До 28-ми ноември парламентарните партии мора да поднесат листа на пратеници и евентуални модификации на членовите на нивните делегации. (Ромпрес, Медиафакс - 09/11/06)
