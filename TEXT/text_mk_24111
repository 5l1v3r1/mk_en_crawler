17/12/2008
БРИСЕЛ, Белгија -- ЕУ планира да отвори уште две нови поглавја во преговорите за пристап на Турција оваа недела, за слободното движење на капиталот и информатичкото општество и медиумите, објавија медиумите во вторникот (16-ти декември). Кипарските Грци ги блокираа француските напори за отворање на поглавјето од преговорите за енергијата, кое се смета за особено важно во поглед на заложбите на ЕУ за диверзификација на правците за дотур на енергија. Кипар одлучи да стави вето на отворањето по расправијата со Турција во врска со активностите на експлоатација на нафта во Средоземното Море. 
Во другите вести од четвртокот, турскиот министер за надворешни работи, Али Бабаџан, предупреди дека негативните пораки што доаѓаат од Брисел може да создадат сомнеж во врска со посветеноста на ЕУ на Турција. На состанокот со амбасадорите на земјите на ЕУ во Турција, тој ги повика членовите да се дистанцираат од пристапите кои „й штетат на довербата на ЕУ“. (AНКА, Хуријет, Милијет, НТВ - 16/12/08)
