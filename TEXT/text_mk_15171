30/06/2006
САРАЕВО, Босна и Херцеговина (БиХ) -- Претседавачот на трипартитното претседателство на Босна и Херцеговина (БиХ), Сулејман Тихиќ, се состана во четвртокот (29-ти јуни) со својот српски колега во посета на земјата, Борис Тадиќ, кој рече дека зачувувањето на БиХ во нејзината сегашна форма е од суштинска важност за Србија и за иднината на целиот регион. Само со стабилност и напредок земјите од Западен Балкан можат да ги остварат своите цели за евроатланска интеграција, додаде Тадиќ.
Двајцата водачи, исто така, разговараа за ситуцијата во Косово и за потребата од соработка со Трибуналот на ОН за воени злосторства во Хаг. Покрај ова, тие ја отворија и чувствителната тема на тужбата што БиХ ја поднесе против Србија и Црна Гора за агресија и геноцид. Водачите се согласија дека, општо земено, билатералните односи се движат во позитивна насока. (Фена, ПБС, Танјуг, Б92 - 29/06/06)
