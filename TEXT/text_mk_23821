22/06/2009
БЕЛГРАД, Србија -- Србија ја отфрли можноста за евентуално делумно спроведување на привремениот трговски договор што го потпиша со ЕУ, како што предложија Холандија и Белгија минатата недела. Српскиот вицепремиер Божидар Ѓелиќ доцна во саботата (20-ти јуни) инсистираше на тоа дека едно вакво решение би било „несоодветно“ и предупреди дека е опасно да се стави Србија во некоја алтернативна легална категорија, кога станува збор за спроведувањето на нејзиниот Договор за стабилизација и асоцијација (ДСА) со ЕУ. Тој предупреди дека ваквиот потег би го одложил напредокот на Србија во добивањето кандидатски статус во ЕУ. Амстердам инсистира на тоа дека Србија најпрво треба да го фати бегалецот обвинет за воени злосторства Ратко Младиќ.
Во меѓувреме, шведскиот амбасадор во Белград Кристер Брингеус рече дека Србија сé уште може да ја поднесе својата кандидатура до крајот на годинава. Шведска ќе го преземе ротирачкото претседавање со ЕУ на 1-ви јули. Тој додаде дека Стокхолм се противи на какво било нецелосно спроведување на привремениот трговски договор. (Б92, Фонет, Бизнис новине - 21/06/09)
