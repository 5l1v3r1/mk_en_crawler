03/03/2008
ПРИШТИНА, Косово -- Специјалниот претставник на ЕУ за Косово, Питер Фејт, во саботата (1-ви март) рече дека Србите во северно Косово нема да добијат ниту кантон, ниту автономија. „Вакво нешто не се планира и јас никогаш не сум зборувал за ова со Косово. Тоа не е целта на Меѓународната управна група и не е дел од нашиот план“, додаде Фејт. „Нашата агенда им дава на Србите специјални врски, што вклучува и пренесување на средства од Белград, ако тоа биде потребно“, додаде тој. Србите во Косово може да имаат само транспарентни врски со Белград и српските водачи во Косово мора да го прифатат тоа, рече Фејт. 
Исто така, Косовската полициска служба (КПС) во неделата соопшти дека нема закани по безбедноста во областите каде што се суспендирани околу 260 српски полицајци. Тие го предадоа своето оружје, радио-врски и значки, откако Косово прогласи независност од Србија минатиот месец. Полицајците одбиваат да ги слушаат своите претпоставени, Албанци, во КПС, и велат дека ќе му поднесуваат извештаи само на УНМИК. (Коха Диторе, Зери, Епока е ре, Косовалајв, Ројтерс - 03/03/08; Кохе Диторе, Б92 - 02/03/08)
