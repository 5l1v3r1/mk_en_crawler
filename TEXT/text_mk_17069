02/06/2006
БЕЛГРАД, Србија -- Скоро две недели по референдумот во Црна Гора, српскиот премиер Воислав Коштуница и понатаму не одлучил дали да го признае исходот и да им честита на властите во Подгорица, според извештаите во локалните медиуми. На прес-конференцијата во четвртокот (1-ви јуни) Коштуница кажа дека неговата влада ја признава одлуката на црногорската републичка Референдумска комисија за успехот на референдумот. Тој понатаму истакна дека е време Србија да започне да се занимава со своите работи. 
Во меѓувреме, шефот за безбедност на ЕУ, Хавиер Солана, во петокот го посети Белград и оствари разговори со Коштиница, претседателот Борис Тадиќ и министерот за надворешни работи на Србија и Црна Гора, Вук Драшковиќ. На агендата се очекува да доминираат прашања поврзани со постреферендумските врски со Црна Гора, напорите на Србија за влез во ЕУ и разговорите за статусот на Косово. (Политика, Данас, Бета - 02/06/06; Бета, РТС, Танјуг - 01/06/06)
