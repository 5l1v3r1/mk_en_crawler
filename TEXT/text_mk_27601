29/06/2010
ПРИШТИНА, Косово -- Србите од Косово и Србија го прославија Видовден во манастирот Грачаница во понеделникот (28-ми јуни), одбележувајќи ја годишнината од Косовската битка во 1389 година, кога Отоманската империја го порази српското кралство. Скоро десетина делегации од Србија добија дозвола да влезат во Косово за прославите. Српскиот министер за Косово, Горан Богдановиќ, рускиот амбасадор во Белград, Александар Конузин и водачите на Српската православна црква, допатуваа за церемонијата. Медиумите во Приштина објавија дека околу 1.500 Срби пееле антиалбански, анти-ЕУ и антиамерикански песни. Настанот се одржа под силно полициско присуство. (Кохавижн, РТК, Телеграфи, Зери - 28/06/10)
