25/10/2006
АНКАРА, Турција -- Помалку од третина од јавноста сега верува дека Турција мора да пристапи во ЕУ, што е голем пад во однос на претходните години. Според анкетата објавена во вторникот (24-ти октомври) во Милијет, 32,2 отсто од Турците силно веруваат дека нивната земја припаѓа во ЕУ, за разлика од 57,4 отсто во 2005 година и 67,5 отсто во 2004 година. Околу 25,6 отсто од испитаниците рекле дека Турција не треба да влезе во ЕУ, што е зголемување за 10,3 отсто во однос на претходната година. Земјата неодамна беше критикувана од ЕУ за бавните реформи и неспроведувањето на обврските од проширениот протокол за царинска унија од 2005 година, кој го вклучува и Кипар.
Во другите вести, локалните медиуми во средата објавија дека 26 осомничени помошници на терористичката организација Курдистанска работничка партија (ПКК) се уапсени во југоисточната покраина Сиирт. Информациите кои довеле до апсењето, наводно, ги дал висок припадник на ПКК, кој се предаде минатата недела. (Скотсмен, ЕУ Опсервер, Милијет - 25/10/06; Милијет, Заман - 24/10/06)
