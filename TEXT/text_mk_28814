11/04/2010
ВАРШАВА, Полска -- Балканските водачи изразија сочувство во Полска во саботата (10-ти април), по трагичната смрт на полскиот претседател Лех Качински и други високи функционери. Качински загина во авионска несреќа во западна Русија во саботата, заедно со група од политичката, воената и верската елита на државата. Полската делегација патуваше за Русија, каде што требаше да присуствува на 70-годишнината од масакрот на повеќе од 20.000 полски војници од страна на советската тајна полиција во Катинската шума. 
Сите 96 патници загинаа кога нивниот авион се урна во близина на воздухопловната база во Смоленск заради густата магла. Полска објави еднонеделна национална жалост. (БТА, АНА-МПА, новинска агенција Анадолу, Медиафакс, Бета, МИА - 10/04/10) 
