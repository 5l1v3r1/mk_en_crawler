06/08/2007
БЕЛГРАД, Србија -- Вицепремиерот Божидар Ѓелиќ во неделата (5-ти август) рече дека е „сигурен“ оти Србија ќе влезе во ЕУ во 2014 година. Пристапот би можел да се случи околу 28-ми јуни таа година, на одбележувањето на верскиот празник Видовден, посочи тој. Според Ѓелиќ, датумот ќе претставува „симболичен крај на 20-тиот век“, кој започна со атентатот врз Франц Фердинанд од Австрија, австроунгарскиот престолонаследник, на 28-ми јуни 1914 година во Сараево. Тој, исто така, истакна дека 2014 година претставува нов буџетски и изборен циклус во ЕУ.
Ѓелиќ го повтори својот став дека Договорот за стабилизација и асоцијација би можел да биде потпишан до крајот на оваа година, но потврди дека тоа зависи од целосната соработка со Трибуналот на ОН во Хаг за воени злосторства. (Бета, Taнјуг, РТС, Б92 - 05/08/07)
