25/03/2009
БАГДАД, Ирак -- Турскиот претседател Абдула Ѓул во вторникот (24-ти март) го повика курдскиот регионален премиер Нечирван Барзани да преземе дејства против терористичката Курдистанска работничка партија (ПКК) во северен Ирак. Администрацијата мора „да заземе појасна позиција против“ ПКК, им рече Ѓул на новинарите по состанокот со Барзани во рамките на неговата дводневна официјална посета на Ирак. Тој додаде дека прашањето на ПКК е единственото што ги нарушува односите со северната ирачка администрација. Турција постојано ги обвинува локалните власти дека не преземаат доволно мерки против бунтовниците на ПКК кои го користат северен Ирак како база за спроведување прекугранични напади на југоисточна Турција. Барзани рече дека „би бил позитивен чекор“ ако Анкара им даде генерална амнестија на членовите на ПКК. (Турркие, Заман, Хени Сафак, Радикал - 25/03/09; новинска агенција Анадолу, Хуријет, НТВ, Ројтерс - 24/03/09)
