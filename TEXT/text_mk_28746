10/05/2010
АНКАРА, Турција -- Рускиот министер за енергија, Сергеј Шматко, во неделата (9-ти мај) рече дека договор за изградба на првата нуклеарна централа во Турција е постигнат на владино ниво. Во изјавата за новинската агенција Чихан, Шматко истакна дека иако е одредена цената на електричната енергија по единица за енергијата која ќе ја генерира централата, премногу е рано да се објават деталите. Централата ќе биде прва од ваков вид, бидејќи Русија ќе го поседува и гарантира дотурот на струја по изградбата. По откажувањето на првиот тендер за нуклеарна централна на Турција при крајот на минатата година, владата бараше начин да постигне согласност со Русија, во обид за финализирање на прашањето и отпочнување со изградбата. По некои јавни расправии во врска со трошоците, руско-турскиот конзорциум на Атомстројекспорт, Интер РАО и Парк Техник ја намалија својата цена по единица (квч) доволно за да се продолжи. Договорот се очекува да биде објавен за време на историската посета на рускиот претседател Дмитри Медведев на Анкара овој месец. (Заман - 10/05/10; Чихан, Блумберг, Хуријет - 09/05/10)
