03/01/2011
БУКУРЕШТ, Романија -- Како што беше закажано, Романија официјално го презеде шестмесечното претседавање со Организацијата за црноморска економска соработка (БСЕЦ) од Грција во саботата (1-ви јануари). Романија објави дека ќе работи на интензивирање на економската мисија на организацијата, фокусирајќи се на животната средина и енергијата. Што се однесува до приоритетите, Букурешт го наведе зајакнувањето на соработката во борбата против организираниот криминал. БСЕЦ беше формирана во 1992 година од нејзините 11 основачки членки -- Албанија, Азербејџан, Бугарија, Грузија, Грција, Ерменија, Молдавија, Романија, Русија, Турција и Украина. Србија й се приклучи во 2004 година. (Медиа 1, Зиаре, МИА - 01/01/11; Hotnews.ro, Котидианул - 27/12/10)
