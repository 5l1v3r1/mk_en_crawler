20/11/2005
AНКАРА, Турција -- Турската полиција уапсеи двајца осомничени поддржувачи на Ал каеда во градот Коња, во централна Турција, објавија во саботата (19-ти ноември) локалните власти. Уапсените, татко и син, наводно, подготвувале бомби за идните напади. Полицијата пронашла електронски апарати за далечинска детонација на експлозиви, како и документи кои укажуваат на поврзаноста со организацијата на Ал каеда.
Синот, идентификуван како Ибрахим О., беше ослободен од затвор претходно оваа година, откако отслужи двегодишна казна за терористичките обвиненија во врска со самоубиствените бомбашки напади во Истанбул во 2003 година. Десеттици луѓе загинаа во нападите, чии цели беа две синагоги, Британскиот конзулат и зградата на банката ХСБЦ во Истанбул. (Ројтерс, TurkishNews.com, Агенција Анадолу - 19/11/05)
