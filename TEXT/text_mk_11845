15/07/2005
САРАЕВО, Босна и Херцеговина (БиХ) -- Потресноста на церемонијата претходно оваа недела по повод одбележувањето на десетгодишнината од масакрот во Сребреница беше скоро неиздржлива, рече високиот претставник Педи Ешдаун. Во интервјуто за Дневни аваз во петокот (15-ти јули) Ешдаун ги опиша емотивните моменти што ги споделил со човекот кој го погребал своето дете -- една од стотиците неодамна идентификувани жртви погребани на меморијалните гробишта за време на комеморацијата. Ешдаун, исто така, ги најави плановите за обраќање пред парламентот на БиХ во вторник, при што ќе ги истакне своите приоритети во текот на следните шест месеци. Помеѓу нив главни се реформите неопходни за започнување на преговорите за Договорот за стабилизација и асоцијација. (Дневни аваз - 15/07/05)
