16/12/2004
ТОКИО, Јапонија -- Јапонската Влада во средата (15-ти декември) објави дека ќе ги укине влезните и туристичките визи за бугарските државјани, почнувајќи од јануари 2005 година. Соопштението, кое беше објавено на третиот ден од посетата на бугарскиот премиер Симеон Саксобурготски на Јапонија, претставува дел од заедничката Декларација за партнерство, која тој ја потпиша со јапонскиот премиер Јуничиро Коизуми. За време на својот престој, Саксобурготски, исто така, повика на зголемување на јапонските инвестиции во Бугарија. 
Во другите вести, бугарскиот претседател Георги Парванов се очекува да го посети седиштето на НАТО и да оствари разговори со генералниот секретар Јап де Хоп Шефер во четврток во Брисел. Парванов, исто така, ќе учествува на самитот на ЕУ. (Сега, Монитор, Веб-страница на НАТО - 16/12/04)
