14/11/2010
ПОДГОРИЦА, Црна Гора -- Поранешниот претседател Момир Булатовиќ, во петокот (12-ти ноември) изјави пред судот во Подгорица дека депортацијата на бошњачките цивили од Црна Гора во 1992 година не била грешка на поединци. Тој сведочеше на судењето на деветмина поранешни полицајци обвинети за злосторства врз цивилите заради предавањето на 79 Бошњаци на босанските Срби. Поголем дел од муслиманите, кои избегаа од Црна Гора за време на конфликтот во периодот 1992-1995 година, починаа од рацете на Србите. Булатовиќ, рече дека државните власти биле запознаени со дејствата на полицијата, со цел спречување на тероризмот. Тој на судот му даде документи за кои вели дека ја докажуваат невиноста на обвинетите. (Taнјуг, Пчнен, Глас јавности, Бета - 12/11/10)
