23/08/2010
СКОПЈЕ, Македонија -- Посредникот на ОН, Метју Нимиц, се очекува да понуди нов компромисен предлог следниот месец за спорот околу името меѓу Македонија и Грција, објави телевизија А1 во неделата (22-ри август). Владини претставници велат дека Нимиц е во контакт со Скопје и Атина. Грчкиот весник Катимерини изминатиот викенд објави дека Македонија и Грција се под притисок да го решат долготрајниот спор пред самитот на НАТО во ноември во Лисабон. Според медиумите, за спорот околу името ќе дискутираат министрите за надворешни работи на Алијансата на својот состанок во Њујорк следниот месец. (A1 - 22/08/10; Aлсат М, МИA - 21/08/10) 
