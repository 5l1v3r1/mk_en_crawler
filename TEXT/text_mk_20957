05/03/2008
БРИСЕЛ, Белгија -- Европската комисија (ЕК) вели дека комесарот за проширување, Оли Рен, ќе претстави нов пакет помош на ЕУ за Балканот, кој има за цел олеснување на економскиот раст и ублажување на регионалните тензии што се разгореа откако Косово прогласи независност минатиот месец. Босна и Херцеговина (БиХ), Албанија, Хрватска, Црна Гора и Србија ќе може да ја искористат оваа помош. Извори велат дека новите мерки вклучуваат олеснување на визниот режим, нудење пристап до стипендиите на ЕУ за повеќе студенти, зголемување на позајмувањето од страна на Европската инвестициона банка и проширување на патната и железничка инфраструктура на ЕУ.
Во другите вести, високиот претставник Мирослав Лајчак ги повика водачите на БиХ да побараат заедничка основа за финализирање на реформите потребни за потпишување на Договорот за стабилизација и асоцијација (ДСА) со ЕУ. Лајчак во вторникот (4-ти март) беше во Брисел, за да го информира Политичкиот и безбедносен комитет на ЕУ за заклучоците на минатонеделниот состанок на Советот за спроведување на мирот. Тој рече дека политичката ситуација мора да се подобри. (Дневни аваз, Независне новинe - 05/03/08; Фена, РТРС, Ројтерс - 04/03/08)
