18/03/2007
БУКУРЕШТ, Романија -- Заменик-претседателот на Европската комисија (ЕК) и комесарот за правда, Франко Фратини, во петокот (16-ти март) го повика романскиот парламент да го усвои нацрт-законот за формирање на Агенција за национален интегритет (АНИ), задолжена за следење на имотната состојба на политичарите. Фратини истакна дека усвојувањето на овој закон беше една од обврските што Романија ги презеде во процесот на пристап во ЕУ, како и дека формирањето на АНИ ќе биде од полза за јавноста. (Meдиафакс, Ромпрес - 16/03/07)
