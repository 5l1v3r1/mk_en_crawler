16/04/2010
ПРИШТИНА, Косово -- Премиерот Хашим Тачи во четвртокот (15-ти април) се состана со шефот на Канцеларијата за врски на Европската комисија, Рензо Давиди, кој му рече дека борбата против корупцијата „претставува процес каде што треба да се направат длабоки и важни промени“. За да се постигнат резултати, рече Давиди, не е доволно да се отпуштат еден или двајца функционери, туку да се казнат функционерите кои се прогласени виновни за злоупотреба на својата положба.
Британија, исто така, ја повика владата да биде поангажирана во борбата против корупцијата и организираниот криминал. Амбасадорот на Обединетото Кралство во Косово, Енди Спаркс, во четвртокот рече дека неодамнешните промени во владата на Косово се позитивни, но Лондон сака да види повеќе напори од страна на Тачи. Спаркс се состана со новиот министер за интеграции, Бесим Беќај. (Коха Диторе, Зери, Експрес, Лајм, Косова Сот - 16/04/10)
