07/10/2009
БУКУРЕШТ, Романија -- Главната опозициска партија, Националлибералната партија (ПНЛ), и Демократскиот сојуз на Унгарците (УДМР) во вторникот (6-ти октомври) поднесоа иницијатива за гласање за доверба на владата. Опозицијата верува дека владата е нелегална и нема парламентарна поддршка, сега кога членовите на Социјалдемократската партија (ПСД) се откажаа од своите места, поради смената минатата недела на министерот за внатрешни работи Дан Ника. Нивните должности ги презедоа други министри од либералдемократите (ПДЛ) на премиерот Емил Боц. Ако иницијативата биде усвоена, владата може да продолжи со работа, но сепак нема да може да носи никакви клучни одлуки додека не биде избрана новата влада.
Претходно истиот ден, Боц објави дека неговата влада ќе бара гласање за доверба во врска со предлог-законот за пензиите, кој предвидува постепено зголемување на старосната граница за пензионирање на жените. Сличен процес ќе биде применет и за мажите, во обид тие да се задржат подолго на работа и да се помогне економијата. (Романија-Либера - 07/10/09; Ројтерс, Медиафакс - 06/10/09)
