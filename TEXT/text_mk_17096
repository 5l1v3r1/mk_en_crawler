02/08/2006
СКОПЈЕ, Македонија -- Новиот претседател на парламентот, Љубиша Георгиевски, во вторникот (1-ви август) рече дека очекува гласањето за идната влада да се одржи за две до три недели. Тој даде изјава за новинарите откако законодавниот дом ја изгласа неговата кандидатура, предложена од ВМРО-ДПМНЕ, која контролира поголем број од парламентарните места по изборите на 5-ти јули. Георгиевски, исто така, реќе дека ќе се состане со претставниците на Демократската унија за интеграција (ДУИ) на етничките Албанци, чии водачи се лути бидејќи ВМРО-ДПМНЕ не ја покани ДУИ да влезе во новата влада.
Во другите вести, министерот за одбрана, Јован Манасиевски, се наоѓа во Босна и Херцеговина (БиХ), каде што ги посети македонските војници што се ангажирани во Мостар како дел од мисијата на ЕУ Алтеа. Во вторникот тој се состана со својот босански колега Никола Радовановиќ и ја потврди поддршката на Скопје за напорите на БиХ за влез во програмата на НАТО Партнерство за мир. (Дневни аваз - 02/08/06; MРТ, А1 ТВ, Макфакс, Телма ТВ, ПБС БиХ, РТРС, Дневни аваз - 01/08/06)
