16/01/2011
ПРИШТИНА, Косово -- ЕУЛЕКС треба да отпочне истрага за обвинувањата на Дик Марти за шверц со човечки органи во Косово, рече американскиот амбасадор во Приштина, Кристофер Дел, во интервју за Коха Диторе во саботата (15-ти јануари). Тој рече дека ако Марти има докази како поткрепа на својата изјава, тој треба да ги открие за да помогне во процесот.
Во истото интервју Дел рече дека проблемот поврзан со предвремените избори на 12-ти декември во Косово може да се реши со добро управување, наместо со нови избори. Според него, новата влада треба да ја сочинуваат луѓе со „чисти раце“, за да може граѓаните да ја вратат довербата во институциите. (Коха Диторе, Њу Косова репорт - 15/01/11)
