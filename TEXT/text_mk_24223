14/01/2009
АНКАРА, Турција -- Полицијата во вторникот (13-ти јануари) уапси потполковник во врска со наводниот планиран државен удар за т.н. случај Ергенекон. Полицијата вели дека пронашла скриени пиштоли, полуавтоматски пушки и рачни гранати во неговата куќа. Еден ден претходно, полицијата пронајде слично скриено оружје закопано во дворот на напуштена куќа во предградијата на Анкара. Случајот Ергенекон доби голем публицитет минатото лето, кога полицијата го објави апсењето на 86 осомничени членови. Тие неодамна уапсија 40 лица, вклучително и високи воени офицери, политичари, новинари, научници и адвокати. Властите веруваат дека Ергенекон се обидувал да ја собори владата на премиерот Реџеп Тајип Ердоган поради нејзиниот исламски курс, кој, според Ердгенекон, е спротивен на принципите на основачот на републиката, Ататурк. Но, критичарите сметаат дека масовните протести меѓу турската елита претставуваат политички прогон. (Ватан, Заман, Хуријет - 14/01/09; Ројтерс - 13/01/09)
