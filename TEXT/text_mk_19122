01/04/2007
БАЊА ЛУКА, Босна и Херцеговина (БиХ) -- Премиерот на БиХ, Небојша Радмановиќ, во петокот (30-ти март) рече дека државниот парламент мора да продолжи со работата на пакетот уставни реформи на БиХ, кој беше отфрлен минатиот април поради немањето политички консензус. За време на состанокот со новинарите во Бања Лука, Радмановиќ предупреди дека политичките преговори за уставните измени во спротивно ќе мора да почнат од почеток и би можеле да траат две до три години, рече тој, кои земјата не може да си дозволи залудно да ги изгуби. 
Во меѓувреме, Федерацијата на БиХ (ФБиХ) сега има нова влада, по нејзиното изгласува во петокот од страна на Претставничкиот дом на ентитетот. Новата владејачка коалиција ја сочинуваат две големи бошњачки партии во БиХ -- Партијата за демократска акција и Партијата за БиХ -- како и Хрватската демократска заедница на БиХ и ХДЗ 1990. Неџад Бранковиќ, поранешен министер на ентитетот за транспорт и комуникации, е новиот премиер на ФБиХ. (Дневни аваз - 31/03/07; РТРС - 30/03/07)
