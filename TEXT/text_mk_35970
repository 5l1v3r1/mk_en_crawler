12/01/2004
ТИРАНА, Албанија -- Бродови и хеликоптери во понеделникот (12-ти јануари) го пребаруваа албанскиот брег, користејќи го прекинот на ветрот за потрага по другите жртви на бродската несреќа, во која загина најмалку 21 илегален имигрант, при обид за стигнуваoе до брегот на Италија. Владата ги засили напорите за спасуваoе, тројно зголемувајќи го бројот на бродовите вклучени во потрагата, на вкупно 12, поради извештаите дека уште најмалку седум, а најмногу 16 лица се исчезнати во несреќата што се случи во петокот во близината на Валона. Поголемиот број од вкупно 21-та жртва починале од студ и биле пронајдени во чамецот или во неговата близина. Но, и други лица се пријавени за исчезнати и роднините инсистираат на тоа властите да продолжат со потрагата. Владата во понеделникот прогласи Ден на национална жалост поради овие жртви. Во тековната истрага се суспендирани или уапсени најмалку четворица високи полицајци. (АП, Коха Јоне, Шекули - 12/01/04; Ројтерс, АФП, АП - 11/01/04; ATA, Албанско радио - 10/01/04)
