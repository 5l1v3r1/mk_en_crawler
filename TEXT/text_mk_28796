12/11/2010
ПРИШТИНА, Косово -- Советот за безбедност на ОН треба да разговара за тримесечниот извештај на генералниот секретар на ОН, Бан Ки-мун, за Косово, во петокот (12-ти ноември). Еден од заклучоците во извештајот се однесува на северно Косово, каде што ситуацијата останува нестабилна и напната по мислењето на Меѓународниот суд на правдата за законитоста на независноста на државата. 
Според документот, УНМИК продолжува да ги охрабрува страните да се воздржат од насилство. Со посредување на УНМИК, Белград и Приштина продолжија со својата соработка за исчезнатите лица, со посредство на Меѓународниот црвен крст. Сепак, прашањето на исчезнатите лица останува клучен предизвик во помирувањето на различните заедници и понатаму претставува пречка во процесот на враќање на бегалците, се вели во документот. Извештајот на поранешниот шеф на ЕУЛЕКС, Ив де Кермабон, е додаден како одделно поглавје, кое го покрива владеењето на правото меѓу јули и октомври. (Коха Диторе, Косова Сот, Телеграфи - 12/11/10; Кохавижн, РТК - 11/11/10)
