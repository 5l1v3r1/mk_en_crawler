03/08/2010
БЕЛГРАД, Србија -- Коалицијата на здруженијата на бегалци во Србија во понеделникот (2-ри август) го осуди недостатокот на напредок во решавањето на проблемите со кои се соочуваат Србите кои избегаа од Хрватска по операцијата Бура во 1995 година. Во соопштението објавено пред 15-годишнината од операцијата, коалицијата ги повикува властите во Србија и Хрватска да покажат вистинска политичка волја и да почнат со решавање на проблемите на бегалците. Хрватската воена операција која почна на 4-ти август 1995 година заврши со елиминирање на самопрогласената Република Српска Краина и го одбележа крајот на конфликтот во Хрватска од периодот 1991-1995 година. Околу 200.000 српски цивили што живееја во Хрватска избегаа во Србија. (Taнјуг, Данас, Меџународни Радио Србија - 02/01/10)
