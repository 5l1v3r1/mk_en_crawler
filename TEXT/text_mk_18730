06/07/2007
ХАГ, Холандија -- Трибуналот на ОН во четвртокот (5-ти јули) ја отфрли иницијативата на обвинителите за предавање на судскиот процес против поранешниот армиски командант на босанските муслимани Расим Делиќ на Босна и Херцеговина. Главната обвинителка, Карла дел Понте, сметаше дека тој треба да биде суден во својата земја по измената во обвинението. Делиќ е обвинет за воени злосторства извршени од страна на странски исламистички борци под негова команда, и конкретно убиството на 24 босански Хрвати во близина на Малине во јуни 1993 година. Со оглед на тоа што тој нема да биде суден за злосторства што лично ги извршил, повеќе не е соодветно Трибуналот на ОН да го води случајот, тврдеше Дел Понте. Судиите не се согласија, велејќи дека правдата нема да биде задоволена ако судењето биде прекинато во оваа фаза. Сослушувањата треба да започнат в понеделник. (Независне новине, Дневни аваз - 06/07/07; Ројтерс, АФП, РТРС, Фена, НТВ Хајат, АП - 05/07/07)
