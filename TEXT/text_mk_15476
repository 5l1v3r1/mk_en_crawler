25/06/2006
БУКУРЕШТ, Романија -- Девет лица се мртви, а шестмина сé уште се водат за исчезнати по последните поплави и одрони од кал во северна Романија оваа недела, според соопштението од романското Министерство за внатрешни работи во петокот (23-ти јуни). Над 150 луѓе останаа без дом откако нивните куќи беа уништени во поројните дождови. 
Во соседна Бугарија, една жена и дете се повредени, кога кровот на маркетот „Била“ се сруши од силните врнежи во петокот во Софија. Невремето предизвика прекини во сообраќајот, комуникациите и електричната енергија во неколку делови на Софија, како и поплавување на училиштата, зградите и Националната галерија за странска уметност. (24 Часа, Дарик - 24/06/06; Meдиафакс, АФП - 23/06/06)
