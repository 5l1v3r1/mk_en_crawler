13/04/2011
AТИНА, Грција -- Претседателот на ЕУ, Херман ван Ромпуј, во вторникот (12-ти април) ги поддржа напорите на Грција за надминување на својата финансиска криза и ја повика владата да продолжи со потребните реформи. „Ја поддржуваме работата што е завршена и што треба да се заврши“, рече Ван Ромпуј по состанокот со грчкиот министер за надворешни работи, Јоргос Папандреу, во Атина. Тој ја истакна потребата од борба против „измамата, бирократијата и корупцијата и зајакнување на социјалната кохезија“. Папандреу ја потврди решеноста на својата земја да ги спроведе реформите и рече дека напорите „почнаа да даваат резултати“. Двајцата високи претставници, исто така, разговараа околу нелегалната имиграција. Ван Ромпуј рече дека ЕУ мора да развие подобро партнетство со африканските земји за да го запре приливот на имигранти и да се бори против трговијата со луѓе. Папандреу повика на засилување на агенцијата за погранична контрола на ЕУ, ФРОНТЕКС. (Eтнос - 13/04/11; AНА-МПА, Та Неа - 12/04/11)
