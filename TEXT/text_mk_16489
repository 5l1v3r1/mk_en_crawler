11/10/2006
САРАЕВО, Босна и Херцеговина (БиХ) -- Антитенковска ракета беше испалена кон џамија во босанскиот град Мостар рано во вторникот (10-ти октомври), предизвикувајќи значителна штета, но човечки жртви нема. Полицијата вели дека нападот со 60 милиметарски проектил „зоља“, се случил околу 4 часот изутрина, набргу откако верниците се собрале за молитва. Хрватскиот градоначалник на Мостар, Љубо Бешлиќ, ја повика јавноста да остане смирена и да й помогне на полицијата во нивната истрага. Имамот на градот, Салем Дедовиќ, рече дека нападот ги вознемирил муслиманите за време на светиот месец Рамазан. Според извештаите на локалните медиуми инцидентот е можно да бил одмазда за сквернавењето на католичките гробишта во понеделникот. (Дневни аваз, Независне новинe - 11/10/06; AФП, УПИ, РТРС, НТВ Хајат - 10/10/06)
