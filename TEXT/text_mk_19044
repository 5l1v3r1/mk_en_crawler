03/06/2007
ПОДГОРИЦА, Црна Гора -- Експертите на Венецијанската комисија и советничкото тело за уставни прашања на Советот на Европа (СоЕ), им испратија на црногорските власти 199 препораки во врска со нацрт-уставот на земјата. На својата седница во петокот (1-ви јуни) Венецијанската комисија заклучи дека нацрт-извештајот е генерално во согласност со стандардите на СоЕ, но му требаат подобрувања во деловите што се однесуваат на малцинските права, изборот на судиите и составот на Судскиот совет.
Во јули делегација на Венецијанската комисија ќе ја посети Подгорица за да провери како се инкорпорирани нејзините препораки. (Вијести, Побједа - 02/06/07; Taнјуг - 01/06/07) 
