17/03/2009
ИСТАНБУЛ, Турција -- Светските водачи на маргините од Петтиот светски форум за водите, по понеделникот (16-ти март) во Истанбул, повикаа на итни мерки во врска со управувањето со изворите на вода низ целиот свет. Водачите потпишаа заедничка изјава апелирајќи на конкретно дејствување од страна на сите влади со цел да се нагласи улогата што водата ја игра во развојот и општеството. Водачите ја подвлекоа потребата за нова политика, стратешки приспособувања и институционални реформи во врска со водата. Изјавата ќе биде испратена до државите од Г8 и до ОН како основа за подготвување посеопфатни меѓународни документи. Полицијата употреби солзавец против демонстрантите кои се обидоа да стигнат до местото каде што се одржуваше форумот. (Туркие, Заман, Јени Сафак, Чумхуријет, Радикал, Сабах - 17/03/09; Новинска агенција Анадолу, Хуријет, Ројтерс, Ксинхуа - 16/03/09)
