24/02/2011
БРИСЕЛ, Белгија -- Советот за правда и домашни работи на ЕУ ќе се состане во Брисел во четврток (24-ти февруари), за да разговара околу серија од прашања, вклучувајќи и за механизам на поствизна либерализација за земјите од Западен Балкан. Се очекува механизмот, осмислен од Европската комисија, да биде одобрен од министрите за надворешни работи. Неговата цел е да служи како „систем за рано предупредување на земјите-членки на ЕУ, во случај на голем прилив на баратели на азил“, се вели во изјавата на Советот. Италијанскиот министер за надворешни работи, Франко Фратини, во средата, за дневниот весник Вечерње Новости од Белград, изјави дека механизмот не значи враќање на визите, и објасни дека истиот ќе биде активиран само во итни случаи. (Бета, Блиц - 24/02/11; Вечерње Новости, вебсајт на Советот на ЕУ, Ворлд Булетин, Анадолу новинска агенција - 23/02/11)
