08/07/2005
СОФИЈА, Бугарија -- САД ќе й доделат 15 милиони американски долари помош на Бугарија за проекти за модернизација на армијата, како што беше објавено на состанокот помеѓу министерот за надворешни работи, Соломон Паси, и американскиот амбасадор во Бугарија, Џејмс Пердју, во четвртокот (7-ми јули). Пердју го пофали придонесот на Бугарија во операциите во Ирак и Авганистан, како и во мисиите на НАТО во други земји.
Исто така во четвртокот, членовите на Меѓународниот олимписки комитет (МОК) гласаа за смена на претседателот на Бугарскиот олимписки комитет поради обвиненија за корупција. BBC минатата година прикажа видеоснимка на која се гледа како Иван Славков разговара како да се подмитат членовите на МОК со новинарите кои се претставија како промотори на кандидатурата на Лондон за Олимпијадата во 2012 година. (Монитор - 08/07/05; веб-страница на бугарската влада, АП, Ројтерс - 07/07/05)
