28/10/2008
ТИРАНА, Албанија -- Италијанскиот министер за надворешни работи, Франко Фратини, рече дека верува безвизниот режим со Албанија е близу до комплетирање. Тој го изјави ова по состанокот во понеделникот (27-ми октомври) со албанскиот премиер Сали Бериша во Тирана, на кој Бериша го информираше за напорите на различни албански институции за исполнување на условите на ЕУ. „Премиерот [Сали] Бериша ги одржа ветувањата што й ги даде на Европа. Тоа го отвора патот за постигнување позитивни резултати за сите албански граѓани“, рече Фратини. Албанските власти му ги покажаа новите биометрички пасоши и електронските лични карти, клучни услови за комплетирање на процесот на визна либерализација. Фратини и Бериша, исто така, разговараа за билатералните економски односи, потпишувајќи пет договори со цел поттикнување на италијанските инвестиции во Албанија. (ББС, Топ ченал, Клан, Алсат - 27/10/08)
