18/09/2007
БЕЛГРАД, Србија -- И покрај сé поголемите разлики помеѓу двете главни партии во владејачката коалиција -- Демократската партија (ДС) и Демократската партија на Србија (ДСС) -- владата ќе остане на власт до крајот на нејзиниот мандат, рече вицепремиерот Божидар Ѓелиќ од ДС за весникот „Вечерње новости“ во понеделникот (17-ти септември). Тој рече дека потребата за соочување со историски предизвици -- зачувувањето на Косово во Србија и пристапот во ЕУ -- ќе й помогнат на владата да ги надмине внатрешните судири. 
Портпаролот на ДСС, Бранислав Ристивојевиќ, во понеделникот упати слична порака, уверувајќи ги новинарите дека нема владина криза. Двајцата главни коалициски партнери неодамна се поделија во однос на прашањето на влезот на Србија во НАТО и ЕУ. (Данас - 18/09/07; Вечерње новости, Б92, Бета, Танјуг - 17/09/07)
