28/11/2010
БАЊА ЛУКА, Босна и Херцеговина (БиХ) -- Водачите на Сојузот на независните социјалдемократи (СНСД) и Социјалдемократската партија (СДП), Милорад Додик и Златко Лагумџија, се согласија за време на состанокот во Бања Лука во петокот (26-ти ноемврИ) дека новата влада на централно ниво треба да се формира што е можно поскоро. Додик за новинарите изјави дека партиските делегати ќе се состанат повторно на крајот од следната недела во Сараево, на разговори околу темата, како и за нерешените прашања во врска со уставните реформи, државниот и воениот имот, статусот на областа Брчко и пописот на населението. Лагумџија рече дека двете партии сé уште имаат несогласувања, но се подготвени да најдат решение во името на евроатланската интеграција и интеграцијата во ЕУ на БиХ, и социјалниот и економскиот напредок на земјата. СДП и СНСД станаа главни партии во парламентот по општите избори на 3-ти октомври. Секоја ќе добие по 42 места во Домот на претставниците. (Фена, Срна, Дневни аваз, РТРС, Б92, Бета, АФП - 26/11/10)
