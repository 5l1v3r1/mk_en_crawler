20/04/2004
ХАГ, Холандија -- Трибуналот на ОН во понеделникот (19-ти април) пресуди дека масакрот на повеќе од 7.000 Муслимани во Сребреница во 1995 година претставува случај на геноцид. Правните експерти го опишаа ова како одлука од историско значеoе, која ќе има импликации и врз другите судски процеси, вклучувајќи го и оној против Слободан Милошевиќ. Судот, исто така, одлучи дека за да го докажат обвинението за помош и поттикнуваoе на геноцид, обвинителите треба само да покажат дека обвинетиот знаел за плановите за "уништуваoе, целосно или делумно, на една национална, етничка, расна или верска група". Според пресудата, обвинетиот не мора и самиот да вршел такво дејство. Пресудата беше донесена за случајот на генерал Радислав Крстиќ, кој командувал со српските сили кои ја презедоа Сребреница. Судиите ја поништија пресудата за геноцид, го прогласија за виновен за помагаoе и поттикнуваoе на геноцид и ја намалија неговата затворска казна.
Во другите вести, Владата на Федерацијата на Босна и Херцеговина (ФБиХ) во понеделникот одлучи да загарантира условно ослободуваoе на петмина босански Хрвати, кои му се предадоа на Трибуналот за воени злосторства претходно овој месец. Тие се поранешни високи функционери на хрватската заедница во БиХ. (Извори на ОХР, The New York Times - 20/04/04; АП, АФП, ПБС, БиХ, Фена - 19/04/04)
