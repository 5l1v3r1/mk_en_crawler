28/02/2008
ЗАГРЕБ, Хрватска -- Словенија се согласи да учествува на предложениот квадрилатерален состанок, кој ги вклучува Хрватска, Словенија, Италија и Европската комисија, на кој ќе се дискутира за контроверзната хрватска заштитена еколошка рибарска зона (ЗЕРП) во Јадранското Море. Хрватскиот премиер Иво Санадер во средата (27-ми февруари) го потврди учеството на Словенија, но рече дека сé уште не добил одговор од Италија. Дводневниот состанок би можел да започне на 13-ти март во Брисел, совпаѓајќи се со седницата на Европскиот совет и состанокот на раководството на Европската народна партија, на која Санадер ќе учествува. Загреб работи на решавањето на спорот со својот сосед, за ова прашање да не ја попречува во неговата кандидатура за интеграција во ЕУ. (ХРТ, Вјесник - 28/02/08; Вечерњи лист - 27/02/08)
