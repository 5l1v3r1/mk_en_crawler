11/09/2006
СКОПЈЕ, Македонија -- Премиерот Никола Груевски во вторник (12-ти септември) ќе го посети Брисел за да оствари разговори со високи претставници на ЕУ, негова прва посета по преземањето на функцијата. Разговорите се очекува да се фокусираат на реформската програма на новата македонска влада, како и на односите помеѓу владејачката ВМРО-ДПМНЕ и најголемата опозициска партија на етничките Албанци, Демократската унија за интеграција, која го бојкотира парламентот од изборите во јули. 
Во другите вести, владата одлучи да побара отповикување од страна на парламентот на јавниот обвинител Александар Прчевски, наведувајќи ги како причина бројните прекршоци. Додека беше во опозиција, партијата на Никола Груевски ВМРО-ДПМНЕ постојано го обвинуваше Прчевски за неефикасност и попуштање пред политичко влијание. (Вечер - 11/09/06; Макфакс, А1 ТВ - 10/09/06; A1 TВ - 09/09/06) 
