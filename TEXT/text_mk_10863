03/11/2004
СКОПЈЕ, Македонија -- Претстојниот референдум за новите македонски закони за децентрализација го одразува широкото незадоволство од реформите, а не националистичките импулси, како што покажа последниот Извештај на УНДП за навремено предупредување за земјата, објавен во вторникот (2-ри ноември). Според Сашо Ордановски од канцеларијата на УНДП во Скопје, референдумот в недела претставува индикатор за незадоволството од политиката на актуелната Влада, како и за процесите на економска и социјална транзиција. 
Исто така во вторникот, холандското претседателство на ЕУ издаде декларација во која се истакнува почитувањето на уставното право за организирање на референдум во врска со новата легислатива, но истовремено се предупредува дека одложувањето на децентрализацијата би ја загрозила кандидатурата на земјата за интеграција во ЕУ. Германскиот канцелар Герхард Шредер, за време на состанокот со македонскиот премиер Хари Костов во вторникот во Берлин искажа слична порака. (Вест, Утрински весник, Дневник, Фајненшал тајмс - 03/11/04; Веб-страница на УНДП, А1 ТВ, Макфакс, АП, Веб-страница на Македонската влада - 02/11/04) 
