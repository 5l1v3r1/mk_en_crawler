28/08/2007
БЕЛГРАД, Србија -- Известувачот на Европскиот парламент за Србија, Јелко Кацин, во понеделникот (27-ми август) пристигна во тридневна посета на Белград. Тој ќе собира податоци кои ќе бидат вклучени во неговиот последен извештај за напредокот на земјата, особено последните политички настани. Кацин ќе се состана со Милош Евтиќ, претседател на парламентарниот комитет на ЕУ за интеграција, и ќе оствари разговори со голем број министри, претставници на опозициските партии и малцинствата, како и со обвинителот за воени злосторства, Владимир Вукчевиќ.
Во други вести, хрватскиот министер за земјоделство, Петар Чобанковиќ, во вторник ќе го посети Белград и ќе оствари разговори со својот српски колега, Слободан Милосављевиќ. Тие ќе разговараат за билатералната соработка и мерките што ги презема владата за ублажување на последиците од овогодинешната суша. Тие, исто така, ќе се обидат да разговараат околу актуелниот спор за некои првокласни коњи „липицанер“. (Данас, ХРT - 28/08/07; Taнјуг - 27/08/07) 
