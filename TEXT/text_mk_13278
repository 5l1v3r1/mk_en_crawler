28/10/2005
ВАШИНГТОН, САД -- Македонскиот премиер Владо Бучковски во четвртокот (27-ми октомври) за новинарите во Вашингтон изјави дека е убеден оти владите на Косово и Србија и Црна Гора ќе можат да постигнат компромис во врска со иднината на покраината. Тој вети дека неговата земја ќе одигра конструктивна улова на престојните разговори во врска со статусот на Косово, со кои ќе посредуваат ОН. 
Од Вашингтон Бучковски отпатува за Њујорк, каде што се состана со членовите на американската и на македонската бизнис заедница. Тој повика на зајакнување на економската соработка, во согласност со подобрените билатерални политички односи. Македонската делегација ги истакна инвестиционите можности во областа на енергијата, телекомуникациите и инфраструктурата. (ВОА, АП, МИА, А1 ТВ - 27/10/05)
