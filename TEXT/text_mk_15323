27/06/2006
БРИСЕЛ, Белгија -- Првата фаза од проверката од страна на ЕУ на хрватската легислатива во рамките на поглавјето за транспортот од аквисот, започна во понеделникот (26-ти јуни) во Брисел. За време на четиридневните разговори, претставниците на Европската комисија ќе ја запознаат хрватската страна со релевантната правна рамка, стандардите, пазарните и инфраструктурните прашања. Втората фаза од проверката се очекува во септември.
Во другите вести, градоначалниците на хрватските жупании и општини го поддржаа планот на владата за отпочнување на јавно и приватно партнерство во регионалните инфраструктурни проекти. Премиерот Иво Санадер вели дека вклученоста на приватните инвеститори во проектите од јавен интерес -- како што е изградбата на болници, училишта и спортски објекти -- би можела да й заштеди на земјата и до 552 милиони евра годишно. (Вјесник, Пословни дневник - 27/06/06; ХРT, Index.hr - 26/06/06)
