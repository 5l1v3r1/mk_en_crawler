12/06/2013
 Истанбулската берза и тиранската берза потпишаа меморандум за разбирање за да ја поттикнат својата постојна соработка. Според договорот, двата пазари заеднички ќе развиваат проекти, ќе разменуваат информации и стручно знаење, како и најдобри практики, и ќе организираат заеднички настани.
*** 
Босанско-херцеговската единствена фабрика за алуминиум, „Алуминиј Мостар“, ќе затвори на 17. јуни. Ваква одлука мораше да се донесе поради постојаните загуби, како и високата цена на електричната енергија, а ниските цени на производот. Металниот сектор е клучен за економијата на БиХ и сочинува околу половина од нејзиниот извоз.
*** 
Србија треба да ги намали расходите за околу 980 милиони евра и да го спушти буџетскиот дефицит до 4,6 отсто БДП за да ја поврати довербата на инвеститорите и да го стабилизира динарот, рече министерот за финансии Млаѓан Динкиќ. Тој додаде дека неговото министерство доставило до владеачката коалиција список на мерки за штедење и олеснувања за инвестициите за поттикнување на економијата.
*** 
Грција има највисок процент на самовработени лица во ЕУ, открива статистиката на „Еуростат“, цитирана во дневникот „Катимерини“. Податоците покажуваат дека 31,9 отсто се самовработени, во споредба со просекот во ЕУ кој изнесува 15 отсто.
*** 
Германската компанија „Бош“ отвори нов објект за производство на автомобилски делови вороманскиот град Блај. Проектот од 50 милиони евра ќе отвори 300 нови работни места до крајот на годинава.
*** 
Израелската компанија „Делек“ е заинтересирана за развивање на објект за обработка на гас наКипар, објави министерот за енергетика Георгиос Лакотрипис по состанокот меѓу претставниците на претпријатието и претседателот Никос Анстатасиадес. Островот се надева дека проектот кој ќе се одвива надвор од јужниот брег на Кипар ќе ја поттикне неговата економија.
 (Разни извори - 05.06.2013 - 12.06.2013)  
