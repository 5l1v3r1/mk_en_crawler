21/10/2010
АНКАРА, Турција -- Членовите на владејачката Партија на правдата и развојот (АКП) и главна опозициска Републиканска народна партија (ЦХП), се состанаа во средата (20-ти октомври), но не успеаја да најдат заеднички јазик во врска со можното укинување на забраната за носење шамии на универзитетите, како што бара АКП. Партијата предлага формирање заедничка работна група за прашањето, со учество на партиите од опозицијата. Но, водачот на парламентарната група на ЦХП, Кемал Анадол, истакна дека неговата партија нема да предложи членови доколку не се исполнат другите услови, кои не се поврзани со прашањето, како што се реструктуирањето на Високиот одбор за образование, решавањето на прашањето на парламентарниот имунитет и прашањата поврзани со намалувањето на границата за избори. 
Исто така во средата, Врховниот суд рече дека дозволувањето да се носат марами на универзитетите е спротивно на секуларниот принцип, истакнувајќи дека ниту домашните закони ниту меѓународната практика не го сметаат носењето марами на универзитетите за право на верска слобода. (Заман, Ватан, Радикал - 21/10/10; ДПА, Ворлд Булетин, ББЦ, Хуријет, Блумберг, АФП - 20/10/10)
