22/10/2010
ПРИШТИНА, Косово -- Владејачката Демократска партија на Косово (ПДК) го обвини поранешниот коалициски партнер и министер за надворешни работи, Скендер Хисени, за блокирање на меѓународните признавања на Косово. Заменик-претседателот на ПДК и министер за внатрешни работи, Бајрам Реџепи, во четвртокот (21-ви октомври) рече дека Хисени, поднесувајќи оставка од функцијата, блокирал 15 признавања. Неговата партија, помалиот коалициски партнер, Демократската лига на Косоов (ЛДК), одлучи целосно да ја напушти владата на 16-ти октомври, по скоро четири години заедничко управување. Овој потег може да доведе до предвремени избори во декември, и покрај фактот што предвремените избори се веќе закажани за февруари 2011 година. Реџепи вели дека признавањата биле ветени, но немало време да се реализираат. Премиерот Хашим Тачи вети 100 признавања веднаш откако Косово прогласи независност во февруари 2008 година. Досега нивниот број е 70. (Кохавижн, Клан Косова, РТК - 21/10/10)
