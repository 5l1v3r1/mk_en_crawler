18/11/2003
ВАШИНГТОН, САД -- Портпаролот на американскиот Стејт департмент, Ричард Баучер, во понеделникот (17-ти ноември) рече дека демократијата во Србија не е мртва, и покрај силниот резултат на радикалниот националист, при неделните неуспешни претседателски избори. "Можете да го наречете отров за демократијата, но факт е дека, во секој случај, демократијата постои и функционира во Србија", рече тој. Баучер понатаму објасни дека бојкотот од страна на двете најголеми про-демократски партии доведе до послаб одѕив на гласачите. Со тоа беа преувеличени резултатите на Српската радикална партија, чии приврзаници постојано излегуваат на гласаoе. Баучер истакна дека парламентарните избори на 28-ми декември ќе бидат подобро мерило за популарноста на различните политички партии. Исто така во понеделникот, ОБСЕ го повтори повикот до Србија за промена на прагот на одѕивот на гласачите, кој доведе до неуспех на три изборни обиди. (АФП, Бета, Б92, ББС - 17/11/03)
