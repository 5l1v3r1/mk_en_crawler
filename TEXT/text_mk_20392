13/08/2007
АНКАРА, Турција -- Парламентот ја започна официјалната процедура за одржување претседателски избори. Претседателот на парламентот Коксал Топтан рече дека крајниот рок за поднесување на кандидатурите е в недела (19-ти август) на полноќ. Првиот круг од гласањето е закажан за следниот ден, додека наредните кругови се закажани набргу потоа, ако има потреба за тоа. Во понеделник премиерот Реџеп Тајип Ердоган го свика кабинетот и раководството на владејачката Партија на правдата и развојот (АКП), на разговори околу изборниот процес. Тој посочи дека е можно АКП да номинира повеќе од еден кандидат, по неуспешниот обид за избор на министерот за надворешни работи, Абдула Ѓул, за претседател изминатата пролет. (Заман - 13/08/07, новинска агенција Анадолу - 10/08/07) 
