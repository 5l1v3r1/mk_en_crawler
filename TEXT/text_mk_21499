29/10/2008
БЕЛГРАД, Србија -- Соединетите Држави во вторникот (28-ми октомври) ја поздравија одлуката на Србија за враќање на нејзините амбасадори во Вашингтон. Србија претходно ги повлече амбасадорите од сите земји што ја признаа еднострано прогласената независност на Косово во февруари. Американската амбасада во Белград издаде соопштение во кое се вели дека таа ја смета одлуката на Србија за важен чекор во развојот на билатералните односи и изрази надеж дека овие односи и понатаму ќе јакнат. (AП, Макфакс - 28/10/08)
