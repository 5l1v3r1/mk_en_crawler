21/02/2008
БЕЛГРАД, Србија -- Владата ја повика јавноста да присуствува на масовниот собир во четврток (21-ви февруари) во знак на протест на косовското еднострано прогласување независност. Стотици илјадници луѓе се очекува да присуствуваат на протестот пред парламентот. Се очекува да се обрати премиерот Воислав Коштуница од Демократската партија, како и заменик-претседателот на Српската радикална партија, Томислав Николиќ.
Претседателот Борис Тадиќ нема да присуствува, поради посетата на Романија. Покрај ова, тој не ги одобрува ваквите протести, тврдејќи дека Косово не претставува политичко прашање, туку „национално и државно“ прашање. (ИТАР-ТАСС, Данас, Ројтерс, РТС, АФП - 21/02/08; Танјуг, Бета, РИА Новости - 20/02/08)
