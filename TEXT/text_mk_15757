23/11/2006
БУКУРЕШТ, Романија -- Врховниот совет за одбрана (ЦСАТ) во средата (22-ри ноември) одлучи сите договори за приватизација во енергетскиот сектор да бидат објавувани во јавноста, поради бројните случаи на евентуална наусогласеност со политиката на енергетската безбедност. Министерот за економија и трговија, Кодрут Серес, ќе контактира со сите сопственици на вакви договори. Потоа, на веб-страницата на министерството, ќе бидат објавени документи поврзани со ова прашање.
ЦСАТ, исто така, одлучи да формира специјална комисија која ќе подготви нова стратегија за енергетска безбедност и истата да ја достави до владата во следните шест месеци. Во документот ќе се предложат начини за намалување на зависноста од странство и зајакнување на домашниот капацитет на генерирање енергија. (Зиуа, Nine o'clock, Meдиафакс - 23/11/06; Ромпрес - 22/11/06)
