06/05/2008
ТИРАНА, Албанија -- По добивањето покани за влез во НАТО минатиот месец, Албанија и Хрватска работат заеднички да се договорат за потезите што ќе им помогнат да напредуваат кон полноправното членство. За време на посетата на Тирана во понеделникот (5-ти мај) претседателот на хрватскиот парламент, Лука Бебиќ, й предложи на својата албанска колешка, Јозефина Топали, да испратат писмо до парламентите на 26-те земји-членки на НАТО во врска со аспирациите за влез на Албанија и Хрватска. „Ова ќе ни помогне да се придвижиме побрзо кон ратификувањето на договорот и да добиеме полноправно членство“, рече Топали. Бебиќ рече дека тие би можеле да ги подобрат односите помеѓу двете земји и „да ја забрзаат ратификацијата на договорот“. (Балканвеб, Топ-ченал - 05/05/08)
