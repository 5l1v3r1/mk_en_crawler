09/05/2006
TИРАНА, Албанија -- Ад хок парламентарната комисија, која има задача да го испита главниот обвинител Теодор Солаку, не го одржа својот прв состанок во понеделникот (8-ми мај) бидејќи претставниците на опозицијата одбија да учествуваат додека Уставниот суд не донесе одлука за ова прашање. Главната опозициска Социјалистичка партија му се обрати на судот, барајќи да ја процени законитоста на одлуката на парламентарното мнозинство од 2-ри мај за формирање на комитет за испитување за Солаку. Владејачката Демократска партија врши притисок за негова смена, наведувајќи ги како причина неговите наводни врски со организираниот криминал. (Aлбански вести - 09/05/06)
