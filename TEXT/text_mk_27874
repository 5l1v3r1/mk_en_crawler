23/11/2010
ПРИШТИНА, Косово -- Движењето ФОЛ (Кажи го своето мислење) во понеделникот (22-ри ноември) го повикаа заменик-претседателот Јакуп Красниќи да не води камапња пред предвремените избори на 12-ти декември, бидејќи со тоа може да го прекрши уставот. Невладината организација го наведе неодамнешното појавување на Красниќи во Призрен, каде што тој учествуваше на собирот на Демократската партија на Косово. „Во време кога има заменик-претседател и влада во заминување во Косово, ние сметаме дека вклученоста на Красниќи во една политичка партија ја поткопува политичката стабилност и поставува лош преседан за демократското функционирање на јавните институции“, се вели во соопштението за печатот на движењето. ФОЛ го повика Красниќи да покаже зрелост во претставувањето на институцијата претседател, за која вели дека треба да послужи како обединувачки симбол. Красниќи беше претседател на парламентот кога требаше да ги преземе должностите на заменик-претседател, откако Фатмир Сејдиу поднесе оставка од функцијата во септември поради уставните прекршувања. (Кохавижн, Телеграфи, РТК - 22/11/10)
