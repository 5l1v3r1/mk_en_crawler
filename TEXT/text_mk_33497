26/09/2003
СКОПЈЕ, Македонија -- Лобистот на НАТО, Брус Џексон, кој е директор на Проектот за демократии во транзиција, во четвртокот (25-ти септември) изјави дека Македонија постигнала добар напредок во реформата на нејзиниот одбранбен сектор. Џексон разговараше во врска со подготовките за членство во НАТО со министерот за одбрана, Владо Бучковски, и овој викенд ќе присуствува на самитот во Охрид на четирите земји-потписнички на Јадранската повелба: Македонија, Албанија, Хрватска и САД.
Во другите вести, хрватската Влада го усвои акциониот план за членство во НАТО за периодот 2003-2004 година. Тој вклучува политички, економски, воени и законодавни реформски мерки. (Дневник - 26/09/03; МИА, ХИНА - 25/09/03)
