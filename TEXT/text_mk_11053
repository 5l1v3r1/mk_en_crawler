29/06/2005
СОФИЈА, Бугарија -- Ќор-сокакот по парламентарните избори минатиот викенд продолжи и во вторникот (28-ми јуни), кога победничката Бугарска социјалистичка партија (БСП) инсистираше на наименување на следниот премиер. Претседателот на БСП, Сергеј Станишев, рече дека неговата партија ќе влезе во коалиција само под услов да ја контролира следната влада. Националното движење Симеон Втори беше второ во саботата, како што покажаа конечните резултати објавени во вторникот. Високи претставници на партијата ветија дека нема да поддржат каква било влада која нема да му даде на актуелниот премиер Симеон Саксобурготски уште еден мандат. БСП досега може да се потпре само на поддршката на претежно турското Движење за правата и слободите. Ако не биде формирана влада ќе мора да се формира старателска влада и да се спроведат нови избори наесен, додека Бугарија брза да ги комплетира реформите поврзани со пристапот во ЕУ. (ББС, АП, Ројтерс, БНТ, Нова ТВ, бТВ - 28/06/05)
