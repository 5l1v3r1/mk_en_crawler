21/12/2005
ЊУЈОРК, САД -- Преговорите за конечниот статус на Косово ќе започнат во јануари, изјави во вторникот (20-ти декември) специјалниот претставник на ОН, Марти Ахтисари. Тој објасни дека процесот ќе започне со разговорите околу мерките за подобрување на условите за малцинствата, а ќе продолжи со разговорите за децентрализација и за начините за подобрување на економијата на покраината. Етничките Албанци, рече тој, не можат самите да ги постигнат овие цели и им треба поддршка од српската заедница. Тој ги повика Србите да се вклучат во политичкиот процес.
За време на посетата на Софија во вторникот албанскиот министер за надворешни работи, Бесник Мустафај, рече дека се надева оти разговорите за конечниот статус на Косово ќе завршат до средината на 2006 година. Тој изрази поддршка за залагањето на Ахтисари преговорите брзо да напредуваат. Мустафај се состана со својот бугарски колега, Ивајло Калфин. (24 Часа - 21/12/05; Ројтерс, РФЕ/РЛ, АФП, Бета, РТС, веб-страница на бугарската влада - 20/12/05)
