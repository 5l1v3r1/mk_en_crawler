09/10/2007
САРАЕВО, Босна и Херцеговина (БиХ) -- Високиот претставник Мирослав Лајчак во понеделникот (8-ми октомври) рече дека ќе им дозволи на политичарите уште еден круг преговори за постигнување договор во врска со полициските реформи. Тој изрази надеж дека напредокот ќе биде постигнат до крајот на оваа недела. Изјавата беше дадена за време на состанокот со членовите на три невладини организации кои ветија целосна поддршка за предлогот што го подготви Лајчак.
Исто така во понеделникот, членот на претседателството на БиХ, Харис Силајџиќ, рече дека договорот за полициските реформи што го потпиша со премиерот на Република Српска Милорад Додик е највеќе што може да се постигне во сегашната политичка клима. Лајчак го отфрли договорот. (Независне новине, Дневни аваз - 09/10/07; РТРС, Фена, НТВ Хајат - 08/10/07)
