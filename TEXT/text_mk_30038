25/02/2011
АНКАРА, Турција -- Премиерот Реџеп Тајип Ердоган во средата (23-ти февруари) се спротивстави на идејата за воведување санкции врз Либија, која беше покрената од ЕУ поради насилството врз демонстрантите што се спротивставија на режимот на Муамер Гадафи. Според Ердоган, потегот само ќе му наштети на либискиот народ. Тој го изјави ова додека трае евакуацијата од страна на Турција на нејзините државјани од Либија. Министерството за надворешни работи објави дека досега преку 7.000 турски граѓани и преку 50 странски државјани се евакуирани од турските власти. Најмалку еден турски државјанин е убиен во немирите. (Хуријет, Прес ТВ, Haber X - 24/02/11)
