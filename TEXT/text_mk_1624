05/07/2010
 Србијa и Јужна Кореја потпишаа договор за соработка во секторот на ИТ и технологијата во вторникот (29-ти јуни) во Сеул. Документот беше потпишан од претседателот на Корејската комисија за комуникации, Сее Јонг Чои, и српската министерка за телекомуникации и информатичко општество во посета на земјата, Јасна Матиќ. Соработката ќе се фокусира на телекомуникациските регулативи, развивањето широкопојасен интернет пристап, промената од аналогна на дигитална телевизија и други области.
*** 
 Maкедонските aрхеолози пронајдоа некропола во рекреативната зона Тумбе Кафе во Битола, Македонија. Археологот Гордана Филиповска-Лазаровска рече дека гробниците, најверојатно, датираат од 3-тиот век.
*** 
Регионална работилница за е-раководство се одржа на 28-ми и 29-ти јуни во Сараево. На настанот присуствуваа претставници на Босна и Херцеговинa, Moлдавија, Хрватска, Црна Гора, Албанија и Kosovo. 
*** 
 Кипар лансираше веб-страница за своето ЕУ претседателство во втората половина на 2012 година во средата (30-ти јуни). Веб-страницата -- е достапна на четири јазици -- грчки, турски, англиски и француски. 
*** 
 Романијa и Азербејџан потпишаа договор за соработка меѓу Институтот за ориентални науки при Националната академија на науките на Азербејџан и Научно-истражувачкиот институт на Романија за турски науки и Централна Азија. Договорот беше инициран од фондацијата „Хејдар Алијев“, како дел од Меѓународната конференција „Дијалог меѓу Исток и Запад“. 
*** 
 Косовското Претпријатие за пошти и телекомуникации почна со спроведување на проектот ВиФи кој ќе ја покрива целата територија на земјата. Градските плоштади и културни локации посетени од туристи ќе бидат покриени за време на првата фаза од проектот. Исто така, се планира безжичен сервис за училиштата и популарните социјални области 
 (Разни извори -- 28/06/10-05/07/10)  
