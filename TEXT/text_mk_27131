03/12/2009
БЕЛГРАД, Србија -- Безбедносните агенти во средата (2-ри декември) ги претресоа становите на три лица осомничени дека му помагале на бегалецот обвинет за воени злосторства, Ратко Младиќ. Шефот на српскиот совет за соработка со Хашкиот трибунал за воени злосторства, Расим Љајиќ, во четвртокот за Блиц изјави дека рациите имале за цел пронаоѓање „трагови, докази и материјали“. Претресите биле извршени во Нови Белград и во предградијата на Бежанијска коса и Велики мокри луг. (Блиц, Вечерње новости, Б92, Ројтерс - 03/12/09)
