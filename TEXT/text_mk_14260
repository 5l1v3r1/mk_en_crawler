13/09/2005
ТИРАНА, Албанија -- Британското претседателство на ЕУ и американската администрација го поздравија изборот на новата влада во Албанија, истовремено повикувајќи на забрзување на реформите. Во одделните изјави од британската и американската амбасада во понеделникот (12-ти септември) официјалните претставници ја повикаа коалициската влада предводена од страна на премиерот Сали Бериша веднаш да започне да работи на спроведувањето на реформите кои ќе ја доближат земјата до ЕУ и до НАТО, како и да ја зајакнат борбата против криминалот и корупцијата. 
Исто така во понеделникот, градоначалникот на Тирана, Еди Рама, официјално потврди дека ќе се кандидира за претседател на Социјалистичката партија (СП). По нејзиниот пораз на парламентарните избори во јули претседателот на СП, Фатос Нано, ја објави својата оставка. (Aлбански вести - 13/09/05)
