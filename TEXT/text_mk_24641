06/05/2009
AНКАРА, Турција -- Судот подигна обвиненија против осуммина осомничени за убиствата на 44 лица на свадбена веселба во југоисточната провинција Мардин, соопшти гувернерот Хасан Дуруер во средата (6-ти мај). Осомничените беа меѓу десетте лица притворени по масакрот во понеделникот во селото Билге, каде што група маскирани вооружени лица отворија оган. Меѓу убиените се и невестата и затот, шест деца и три бремени жени. Крвната одмазда меѓу две семејства од селото, наводно, била причината за нападот. Во вторникот премиерот Реџеп Тајип Ердоган го осуди масакрот како „ѕверски“. „Не постои таква традиција што може да го оправда ова убиство“, рече тој. (Новинска агенција Анадолу, новинска агенција Доган, Хуријет, Милијет, Сабах, Чумхуријет, Јени Сафак, АФП, АП - 06/05/09; ББС - 05/05/09)
