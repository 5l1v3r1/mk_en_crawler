16/02/2006
СОФИЈА, Бугарија -- Трговскиот дефицит во земјата достигна рекордни 5 милијарди евра во 2005 година, објави во средата (15-ти февруари) Националниот инситут за статистика. Извозот изнесуваше 9,3 милијарди евра, што е зголемување од 18 отсто во споредба со 2004 година. Увозот се зголеми за 26 отсто, на вкупно 14,4 милијарди евра. ЕУ остана главниот трговски партнер и извозен пазар на Бугарија. Русија се најде на врвот на листата на извозници за Бугарија, одразувајќи ја континуираната зависност на земјата од руската нафта и природен гас. (AП, БНT- 15/02/06)
