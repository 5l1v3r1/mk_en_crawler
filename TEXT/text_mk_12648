06/03/2005
БЕЛГРАД, Србија и Црна Гора -- Политичарите од етничките Албанци во петокот (4-ти март) му се приклучија на Координативното биро за јужна Србија, специјално тело за контрола на прешевската област. Небојша Човиќ, шеф на бирото, неколку градоначалници и политичари од етничките Албанци, како и српски фунционери потпишаа спогодба за заедничко работење со цел да се подобрат животните стандарди во овој регион, во кој избија етничките конфликти во 2000 и 2001 година. Тие се очекува да ги решаваат прашањата поврзани со безбедноста, правдата, образованието, економскиот развој, инфраструктурата, здравството и културата. Амбасадорот на ОБСЕ во Белград, Маурицио Масари, го поздрави овој чекор, истакнувајќи дека посветеноста на сите партии ќе го забрза дијалогот и ќе доведе до резултати. (Данас - 05/03/05; AФП, Веб-страница на ОБСЕ, Танјуг - 04/03/05)
