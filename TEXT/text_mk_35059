29/02/2004
САРАЕВО, Босна и Херцеговина (БиХ) -- Македонскиот премиер Бранко Црвенковски во саботата (28-ми февруари) пристигна во Сараево. Според македонските официјални претставници, тој сака да го посети местото на кое се случи авионската несреќа во која загина претседателот Борис Трајковски и да го забрза враќаoето на посмртните остатоци од деветтмината кои се наоfаа во авионот. Тимови од БиХ и од Хрватска се вклучени во идентификацијата на жртвите со помош на ДНК анализа. Според експертите за судска медицина, сите деветмина загинале веднаш штом авионот го погодил ридот во близина на Мостар. Македонските и босанските официјални претставници, исто така, планираат да ги проучат црните кутии на авионот.
Во меfувреме, во Скопје е формирана експертска група која ќе работи на подготовките за одржуваoе на претседателските избори во рок од 40 дена, како што е предвидено со уставот. Sупчо Јордановски, претседателот на македонскиот Парламент ја презеде должноста - вршител на функцијата претседател на државата.
За време на итната посета на Скопје во петокот, шефот за безбедност на ЕУ, Хавиер Солана, ја истакна поддршката на Унијата за Македонија и за нејзиниот народ. По разговорите со Јордановски и со Црвенковски, Солана изрази длабоко сочувство. (МИА, БТА, ХИНА - 29/02/04; МИА, МТВ1, АП, Ројтерс, АФП, Вест, Дневник, Утрински весник - 28/02/04)
