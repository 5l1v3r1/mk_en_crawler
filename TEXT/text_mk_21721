20/08/2008
ИСТАНБУЛ, Турција -- Човековите права мора да се почитуваат и „крвта и солзите“ во Дарфур мора да прекинат, рече во вторникот (19-ти август) турскиот претседател Абдула Ѓул, на состаникот со суданскиот претседател во посета на земјата, Омар Хасан ал Башир. Нивните разговори се одржаа на маргините од самитот за турско-африканска соработка во Истанбул. Ал-Башир, кој беше во прва посета во странство од обвинението во јули од страна на Меѓународниот кривичен суд, ги негираше обвиненијата за воени злосторства против него. Тој рече дека неговите сили не се одговорни за катастрофата во Дарфур и го обвини судот дека дејствувал како дел од „неоколонијалистичкиот“ заговор. (Сабах - 20/08/08; Ројтерс, Тркиш дејли њус, Заман - 19/08/08) 
