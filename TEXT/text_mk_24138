16/07/2009
ПРИШТИНА, Косово -- Канцеларијата за врски на Европската комисија (ЕКЛО) во средата (15-ти јули) отпочна нов твининг проект со цел поттикнување на владеењето на законот во Косово. Твининг проектите се покажаа како ефикасна алатка за зајакнување на капацитетите на локалните институции во изготвувањето, усвојувањето и примената на стандардите и легислативата на ЕУ. Овој конкретен проект е дел од една поголема стратегија на ЕУ насочена кон обезбедување на границите и граничните линии на Косово. Иницијативата, која чини 2,6 милиони евра, се очекува да трае најмалку 18 месеци. (Коха Диторе, Зери, Експрес, Косова Сот - 16/07/09; Кохавижн, Телеграфи, Косовалајв - 15/07/09)
