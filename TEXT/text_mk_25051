28/12/2009
AНКАРА, Турција -- Премиерот Реџеп Тајип Ердоган во неделата (27-ми декември) ги отфрли тврдењата за тензија меѓу владата и армијата. Тој го изјави ова додека државните обвинители што го разгледуваат случајот на наводен заговор за атентат врз вицепремиерот Булент Аринч, извршија рација во канцеларијата на армијата во Анкара, по вторпат во последниве два дена. Истрагата резултираше со апсење на осуммина турски армиски офицери. „Никој нема да има корист ако изгледа дека има проблем меѓу институциите“, изјави Ердоган на бизнис форумот во неделата. „Целата институција не треба да се обвинува за грешките на некои нивоа. Никој нема право да му наштети на мирот во земјата со гласини и обвинувања“, додаде тој. (Ројтерс - 27/12/09)
