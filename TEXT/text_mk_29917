27/03/2011
БЕЛГРАД, Србија -- Повеќе од 10.000 државни службеници протестираа во Белград во петокот (25-ти март). Професори, лекари, полицајци и други државни службеници се собраа на централниот плоштад во Белград за да побараат повисоки плати и подобри работни услови. Тие инсистираа на итни разговори со владата за да се загарантира исплата на сите заостанати плати до 28-ми март, ревизија на платите во секторот, и амандмани на актуелниот закон за образование до 30-ти септември.
Демонстрантите одржаа марш по улиците на главниот град, стигнувајќи до зградата на претседателството, каде што поднесоа писмо со своите барања до претседателот Борис Тадиќ. Потоа, тие се упатија кон владата и зградата на Министерството за образование, за да предадат слични вакви писма. (Блиц, Вечерње новости, Прес онлајн, Време, Глас јавности, Б92 - 25/03/11)
