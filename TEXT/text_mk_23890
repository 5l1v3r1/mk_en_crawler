19/03/2009
ЗАГРЕБ, Хрватска -- Владата на седницата во средата (18-ти март) одлучи да ја испрати спогодбата со НАТО во парламентот на ратификување. Премиерот Иво Санадер истакна дека повеќето членки на НАТО го ратификуваа документот и дека наскоро се очекува тоа да го сторат и останатите, со што ќе се отвори патот за Хрватска да стане полноправна членка на почетокот од следниот месец. Главната пречка за влезот на Хрватска во НАТО, како и за нејзината кандидатура за пристапување во ЕУ, може да биде соседна Словенија, бидејќи двете држави се во спор околу нивните граници. Словенечките пратеници го ратификуваа протоколот на 9-ти февруари, но не го поднесоа до Соединетите Држави, поради заложбите на опозициската Словенечка народна партија за одржување референдум за пристапувањето на Хрватска во НАТО. (ХИНА, 24 Сата, СТA, МИА - 18/03/09)
