13/02/2008
ТИРАНА, Албанија – Малите партии од двете страни на политичкиот спектар во Албанија, во вторникот (12-ти февруари) го изразија своето противење на изборните реформи што ги презентираа двата најголеми партии, владејачката Демократска партија (ДП) и опозициската Социјалистичка партија (СП). На состанокот во вторникот претставниците на Социјалдемократската партија, Демократскиот сојуз, Социјалистичкото движење за интеграција, Демохристијанската партија и Републиканската партија рекоа дека се исклучени од страна на големите партии. Прашањето кулминираше откако Еди Рама од СП го отфрли барањето на помалите партнери на неговата партија за отворени листи, односно, за редоследот на нивните имиња на гласачките ливчиња. Партиите сега се закануваат дека ќе стават вето на предлозите во рамките на комитетот за изборни реформи. Реформите се клучни за евроатланската интеграција на Албанија. (Коха Јоне, Шекули, Шкип - 13/02/08; Балканвеб, Топ-ченал - 12/02/08)
