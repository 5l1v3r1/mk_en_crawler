18/05/2010
БРИСЕЛ, Белгија -- Грција во вторникот (18-ти мај) ја доби првата транша од заемот за финансиска помош во висина од 110 милијарди евра од ЕУ и ММФ, за надминување на нејзината должничка криза. За време на состанокот на министрите за финансии на еврозоната во Брисел, комесарот за економски и монетарни прашања на ЕУ, Оли Рен, рече дека од оваа прва исплата од 20 милијарди евра, 14,5 милијарди евра дошле од членките на евро-зоната, а 5,5 милијарди евра од ММФ. 
Во другите вести, грчкиот заменик-министер за туризам, Ангела Гереку, поднесе оставка во понеделникот, откако еден весник обелодени дека нејзиниот сопруг, популарен пејач, не платил даноци и парични казни во висина од 5,5 милиони евра. (Елефтеротипија, Та Неа - 18/05/10; ББС, СКАИ, АФП - 17/05/10)
