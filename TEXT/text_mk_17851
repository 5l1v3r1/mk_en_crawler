20/07/2007
ЗАГРЕБ, Хрватска -- И покрај тоа што подготовките за членство во ЕУ се движат во вистинската насока, Хрватска сé уште не се соочила со најсложените прашања во нејзината кандидатура за пристап, изјави во четвртокот (19-ти јули) за Ројтерс Винсент Дегерт, претставник на Европската комисија во Загреб. Хрватска веќе отвори 12 поглавја од аквисот. Сепак, истакна Дегерт, потешките теми како што е бродоградежништвото допрва следат и можно е да треба подолго време за да бидат завршени. Најитни предизвици се реформирањето на јавната администрација и судството, рече претставикот. (Ројтерс, ХРТ, ХИНA - 19/07/07)
