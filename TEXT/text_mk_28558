15/09/2010
БРИСЕЛ, Белгија -- Претставниците на Европската комисија (ЕК) во вторникот (14-ти септември) ја пофалија Албанија за исполнувањето на оние дополнителни критериуми за процесот на визната либерализација на ЕУ што беа одредени во мај. Министерот за внатрешни работи, Љуљзим Баша, беше во Брисел на разговори околу актуелниот процес на Тирана, фокусирајќи се на борбата против организираниот криминал и корупцијата, како и напорите за идентификување и замрзнување на имотот на криминалците. Во извештајот објавен во вторникот, Европскиот парламент (ЕП) го истакна напредокот постигнат во Албанија. Комитетот за граѓански слободи, правда и домашни работи ќе дискутира за документот на 27-ми септември. (Toп ченал, НОА, Њус 24, Топ стори - 14/09/10)
