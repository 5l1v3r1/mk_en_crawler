08/11/2007
САРАЕВО, Босна и Херцеговина (БиХ) -- Мандатот на Канцеларијата на високиот претставник би можел да заврши со потпишување на Договорот за стабилизација и асоцијација помеѓу БиХ и ЕУ, или со доделување кандидатски статус за ЕУ на БиХ, рече во средата (7-ми ноември) високиот претставник Мирослав Лајчак. Тој инсистираше на тоа дека БиХ би можела да ги постигне овие цели пред да заврши нејзиниот мандат -- во јули 2008 година -- но потврди дека неуспешните напори за полициски реформи остануваат голема пречка за интеграцијата во ЕУ. Лајчак истакна дека неодамнешната Мостарска декларација за полициските реформи беше чекор напред во тој правец и рече дека е оптимист оти преговорите ќе продолжат. (Дневни аваз, НТВ Хајат, РТРС, СРНA - 07/11/07)
