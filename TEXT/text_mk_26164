15/12/2009
TИРАНА, Албанија -- Демократската партија (ДП) со огромно мнозинство го реизбра премиерот Сали Бериша за свој водач во понеделникот (14-ти декември), со 1.204 гласови за и пет против. Бериша, единствен кандидат за местото, во својот говор рече дека ќе работи за подобра иднина на Албанците. Уште еднаш, тој ја покани опозициската Социјалдемократска партија (СП) да го прекине својот парламентарен бојкот и да се врати на работа. Исто така во понеделникот, СП го продолжи својот штрајк на пристанишниот град Драч, и објави секојдневни протести до 21-ви декември, кога ќе се одржи голем митинг во Тирана. СП вели дека ДП победи на јунските општи избори со фалсификување на гласовите, и инсистира на спроведување истрага. (ВоА, Топ ченал, ББС, Ора њус, Балкан веб - 14/12/09)
