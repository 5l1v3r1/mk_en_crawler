17/03/2008
Мозаик од четвртиот век е изложен во четвртокот (13-ри март) во Солунскиот археолошки музеј. Мозаикот беше откриен во урнатините на Филипи, Грција. Водачот на археолошкиот тим кој го откри мозаикот, Јоргос Гунарис, рече дека парчето е откриено минатата година, но археолозите најпрво морале да отстранат еден слој од мозаикот кој датира од 6-тиот век.
*** 
Во средата (12-ти март) во Новиот бугарски универзитет е формирано Бугарското оксфордско универзитетско друштво (ОУС). ОУС е престижна организација со повеќе од 160 ограноци низ целиот свет. 
 *** 
Во средата (12-ти март) во Aлбанијa со работа започна новиот мобилен оператор. „Игл мобајл“ -- кој е активен во Тирана, Драч и на меѓународниот аеродром во земјата -- планира да ја прошири својата мрежа низ целата земја ова лето. 
*** 
 Романскиот ИТ пазар има годишен потенцијал за раст од 12 до 13 отсто и се очекува да достигне 1,9 милијарди евра во 2010 година, објави во петокот (14-ти март) Гандул, цитирајќи го истражувањето на ИБМ. Предвидувањата се засноваат на очекуваниот економски раст од 5,8 отсто. 
*** 
 Maкедонската академија на науките и уметностите во четвртокот (13-ти март) беше домаќин на научниот симпозиум, по повод одбележувањето на Светскиот ден на бубрегот. На симпозиумот учествуваа специјалисти од Македонија, Србијa и Бугаријa, кои ги разменија своите искуства за методите на рано дијагностицирање, превенција и лечење на бубрежните заболувања. 
 *** 
Околу 6.800 интернет адреси се регистрирани во првиот ден по објавувањето на новиот српски домен .rs. објави во вторникот (11-ти март) претседателот на Извршниот комитет на Националните регистри на интернет домен (РНИДС), Чедомир Суљагиќ. Тој додаде дека РНИДС очекува регистрирање на околу 40.000 нови домени под наставката .rs до крајот на годинава.
 (Разни извори – 10/03/08-17/03/08)  
