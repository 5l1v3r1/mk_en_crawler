12/11/2009
ХАГ, Холандија -- Поранешниот водач на босанските Срби Радован Караџиќ во средата (11-ти ноември) побара од Трибуналот на ОН за воени злосторства да му дозволи да поднесе жалба против одлуката на судот да му назначи адвокат. Трибуналот минатата недела одлучи да назначи адвокат кој ќе го претставува Караџиќ ако тој одбие да се појави на суд. Караџиќ, кој се брани самиот, и го бојкотираше почетокот на судската постапка, тврди дека три месеци нема да бидат доволно за кој било адвокат целосно да се запознае со еден ваков сложен случај. Тој, исто така, го оспори фактот што судиите не му дозволија да избере адвокат од оние кои работат за судот. Според правилата на Трибуналот, судот мора да ги одобри жалбите пред тие да бидат разгледани. Судењето на Караџиќ е одложено до 1-ви мај 2010 година. (Б92, Бета, Ројтерс - 11/11/09)
