24/01/2005
БЕЛГРАД, Србија и Црна Гора -- Српскиот заменик-премиер Мирољуб Лабус, претседател на помалиот владин партнер Г17 Плус, во петокот (21-ви јануари) потврди дека ако до четврток не биде демонстрирана целосна соработка со Трибуналот на ОН за воени злосторства, можно е неговата партија да се повлече од Владата. Лабус претходно го спомена тој датум како краен рок за екстрадиција на четворицата армиски и полициски генерали, барани од страна на обвинителите за воени злосторства, во Хашкиот трибунал.
Во другите вести, комесарот на ЕУ за проширување, Оли Рен, во понеделникот ја започна дводневната посета на Србија и Црна Гора. Во Приштина и Белград Рен ќе се состане со високи локални и меѓународни претставници на разговори за прашањата на соработката во врска со воените злосторства, кандидатурата на државната заедница за членство во ЕУ, како и спроведувањето на стандардите во Косово. (Данас, Бета, Веб-страница на ЕУ, Веб-страница на ОБСЕ - 21/01/05)
