05/03/2008
СОФИЈА, Бугарија -- Владејачката Бугарска социјалистичка партија во вторникот (4-ти март) ја потврди својата поддршка за министерот за транспорт, Петар Мутафчиев. Тој се наоѓа под притисок да поднесе оставка по минатонеделниот смртоносен пожар во возот. Девет лица загинаа во пожарот, а неколку други беа повредени. Опозицијата вели дека Мутафчиев мора да ја преземе одговорноста на трагедијата, која е можно да е предизвикана поради лошо одржување. Сепак, полицијата испитува и други можни сценарија. Мутафчиев во вторникот изјави дека е подготвен да поднесе оставка од морални причини. (БTA - 04/03/08)
