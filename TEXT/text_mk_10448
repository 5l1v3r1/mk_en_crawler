20/10/2004
ПРИШТИНА, Косово, Србија и Црна Гора -- Претседавачот на ОБСЕ, бугарскиот министер за надворешни работи, Соломон Паси, во вторникот (19-ти октомври) ја посети Приштина и ги повика косовските Срби да учествуваат на парламентарните избори во сабота. „Учеството на изборите претставува демократски начин за изразување на одреден политички став и обезбедување на заштита на интересите на одредена заедница“, рече Паси. По разговорите со УНМИК и косовските официјални претставници, Паси побара од локалните политичари да му помогнат на електоратот пред изборите. 
Исто така во вторникот, мисијата на ОБСЕ во Косово објави дека се поднесени вкупно 33 кандидатски листи за 120 пратенички места во парламентот. Дваесет и две се од партии, а преостанатите од коалиции, здруженија и независни кандидати. Од нив, два српски ентитета се пријавија за учество. (Данас, бТВ, ФТ - 20/10/04; Веб-страница на ОБСЕ, Танјуг, АФП - 19/10/04) 
