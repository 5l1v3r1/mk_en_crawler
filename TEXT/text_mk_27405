30/11/2010
БРИСЕЛ, Белгија -- Можно е Хрватска да ги заокружи своите преговори за пристапување во ЕУ до средината на 2011 година, под услов да не дојде до неочекувани пречки, рече Александра Кас Грање, директорка на Генералниот директорат за проширување, во понеделникот (29-ти ноември), за време на состанокот на мешовитиот парламентарен комитет ЕУ-Хрватска. Ова е првпат претставник на Европската комисија (ЕК) да посочи можен датум за завршување на разговорите за пристапување. Според Кас Грање, ЕК ќе подготви привремен извештај за напредокот на Загреб во судското поглавје во март 2011 година, во кој треба јасно да се посочи кога ќе биде затворено поглавјето. Тој, најверојатно, ќе биде последен. (Хина, tportal.hr, ХРT - 29/11/10)
