25/07/2007
БЕЛГРАД, Србија -- Високиот судски совет во вторникот (24-ти јули) одлучи да го назначи Слободан Радовановиќ за вршител на функцијата јавен обвинител. Парламентот ги ослободи јавниот обвинител Слободан Јанковиќ и окружниот јавен обвинител Милован Бозовиќ од нивните функции во понеделникот, Радовановиќ беше српски обвинител за организиран криминал и ќе биде наследен од страна на Миљко Радисављевиќ, заменик окружниот обвинител на Крушевац. Во своето обраќање пред парламентот министерот за правда Душан Петровиќ истакна дека новите назначувања ќе биде клучни за успеход на судските реформи кои треба да започнат во 2008 година.
Во другите вести од вторникот, околу 400 членови на српскиот Независен полициски синдикат демонстрираа пред владата и Министерството за внатрешни работи во Белград, барајќи зголемување на платите од 33 отсто и еднакви плати за сите полицајци. Синдикатот се заканува дека ќе свика штрајк ако барањата не бидат исполнети. (Данас - 25/07/07; РТС, Танјуг, Б92 - 24/07/07)
