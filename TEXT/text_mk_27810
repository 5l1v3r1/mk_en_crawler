24/11/2010
ПРИШТИНА, Косово -- Договорот потпишан во вторникот (23-ти ноември) меѓу Министерството за здравство и Центарот за семејна медицина во Митровица ќе им овозможи на припадниците на ромската заедница контаминирани со олово, да добиваат секојдневна терапија за деконтаминација. Десетици ромски семејства што живеат во камповите изградени на остатоците од рударскиот комплекс Трепча, се загадени од олово. Во октомври беше затворен кампот Чесмин Луг во северна Митровица и семејствата беа префрлени во нови куќи со финансиска помош од ЕУ и САД. Другиот камп во Остероде, каде што припадници на ромската заедница живеат во мизерни услови веќе десет години, се очекува да биде затворен на пролет. (Клан Косова, Кохавижн, РТК - 23/11/10)
