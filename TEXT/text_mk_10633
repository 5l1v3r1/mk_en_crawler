13/10/2004
ХАГ, Холандија -- Судскиот процес против Слободан Милошевиќ продолжи во вторникот (12-ти октомври) со сведочењето на еден германски новинар, кој известувал за Ослободителната војска на Косово (ОВК) во 1998-1999 година. Франц-Џозеф Хач беше испрашуван за масакрот во Рачак, во кој, наводно, биле убиени 45 косовски Албанци од страна на српските сили. Тој ги негираше тврдењата на одбраната дека жртвите биле борци, велејќи дека поголем дел од мажите имале над 50 години и, најверојатно, не биле регрути на ОВК. Хач, сепак,рече дека ОВК се обидувала да ги убеди етничките Албанци да ги напуштат своите домови ширејќи гласини за планирани напади. 
Во другите вести, поранешниот шеф за безбедност на Босанската армија, Љубиша Беара, во вторникот за првпат се појави пред Хашкиот трибунал, но не изјави дали е виновен. Тој е обвинет за координирање на масакрот во Сребреница во 1995 година. Беара ги повика другите обвинети да му се предадат на Трибуналот. (Њујорк тајмс, Данас - 13/10/04; АП, АФП, Ројтерс, Б92, Pincom.info, ФЕНА, ПБС БиХ - 12/10/04) 
