09/09/2004
СОФИЈА, Бугарија -- Владиниот Совет за интеграција во НАТО планира да поднесе нацрт-одлука до Министерскиот совет и Парламентот за учество на бугарски војници во идната воена мисија на ЕУ во Босна и Херцеговина. Претседателот на Советот за интеграција и заменик-премиер, Пламен Панајотов, во средата (8-ми септември) рече дека Бугарија добила покана, како земја-членка на НАТО и кандидат за ЕУ, да се приклучи во планирањето на идните сили на ЕУ, кои ќе го заменат СФОР на крајот од годинава. 
Во другите вести, поранешниот бугарски претседател Петар Стојанов во средата замина за Молдавија како специјален дипломатски претставник на претседавачот на ОБСЕ, бугарскиот министер за надворешни работи, Соломон Паси. Стојанов ќе се фокусира на отцепениот регион Трансдњестрија. (Сега - 09/09/04; Веб-страница на бугарската влада, Веб-страница на ОБСЕ - 08/09/04) 
