12/01/2005
БЕЛГРАД, Србија и Црна Гора -- Највисоките официјални претставници на Србија и на Србија и Црна Гора во вторникот (11-ти јануари) одржаа итен состанок во врска со ситуацијата во јужна Србија. Состанокот е свикан по инцидентот во кој српските граничари застрелаа и убија еден тинејџер - етнички Албанец, кој се обидувал нелегално да ја премине границата со Македонија минатиот викенд. Според извештаите на медиумите во Белград, разговорите во вторникот завршиле со одлука за реструктуирање на Координативниот центар за регионот на српската Влада и за вклучување на албански претставници во експертската група. (Данас - 12/01/05; Б92, Танјуг - 11/01/05)
