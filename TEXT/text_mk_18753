07/02/2007
БУКУРЕШТ, Романија -- Домот на пратеници во вторникот (6-ти февруари) ја одобри промената поддржана од опозицијата во референдумскиот кодекс, која ќе го олесни отповикувањето на претседателот. Амандманот дозволува отпуштање на претседателот ако 50 отсто плус еден гласач кои излегле на гласање, ја поддржат мерката. Сегашната легислатива бара поддршка од 50 отсто од сите регистрирани гласачи. Амандманот беше доставен претходно овој месец од страна на главната опозициска Социјалдемократска партија (ПСД), чиј водач, Мирчеа Џоана, објави дека ПСД можеби ќе поднесе официјално барање до парламентот следната недела, за привремена смена на претседателот Трајан Башеску од функцијата и закажување на национален референдум. Демократската партија на Башеску вели дека ќе го оспори амандманот пред Уставниот суд. (Aдеварул, Котидианул, Романија либера - 07/02/07; Ромпрес, Медиафакс - 06/02/07)
