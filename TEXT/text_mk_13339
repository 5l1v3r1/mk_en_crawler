28/08/2005
СОФИЈА, Бугарија -- Агенциите за спроведување на законот започнаа масовна операција против групите за организиран криминал и поединци поврзани со истиот, објави во петокот (26-ти август) министерот за внатрешни работи, Румен Петков, по состанокот со министерот за финансии, Пламен Орешарски, главниот обвинетел Никола Филчев и шефот на Националните истраги, Ангел Александров. Состанокот уследи по убиството на познатиот човек од подземјето, Георги Илиев, кој беше убиен во четвртокот во туристичкото место на Црното Море, Сончев брег. 
Во другите вести, известувачот на Парламентарното собрание на Советот на Европа, Тони Лојд, побара од Либија да ги промени смртните казни изречени против петте бугарски медицински сестри. Лојд ја заврши тридневната посета на Либија на крајот од минатата недела и заклучи дека сестрите се „очигледно невини“ по обвиненијата дека намерно инфицирале стотоци деца со ХИВ. Врховниот суд во Либија се очекува да донесе одлука по оваа жалба во ноември. (Сега, 24 Часа - 27/08/05; Медиапул, веб-страница на Советот на Европа - 26/08/05)
