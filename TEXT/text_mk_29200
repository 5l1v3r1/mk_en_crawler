05/05/2010
СКОПЈЕ, Македонија -- Али Ахмети, водач на помалиот коалициски партнер на етничките Албанци, Демократската унија за интеграција (ДУИ), се спротивстави на секакво сценарио кое би водело до поделба на Македонија. Во интервју за Би-Би-Си на албански јазик во вторникот (4-ти мај), Ахмети ги повика Албанците во Македонија да ги игнорираат провокациите, во врска со пукањето минатата недела во близина на границата со Косово, каде што полицијата пронајде големо количество скриено оружје. Групата, која се претставува себеси како Ослободителна национална армија, ја презеде одговорноста за инцидентот. (Maкфакс, Сител - 04/05/10)
