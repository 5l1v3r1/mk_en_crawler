09/11/2006
ПОДГОРИЦА, Црна Гора -- Британскиот министер за Европа, Џеф Хун, во средата (8-ми ноември) го поздрави мирниот и демократски начин на кој Црна Гора ја стекна својата независност. Тој вети континуирана британска помош за интеграција на земјата во евроатланските структури. По разговорите со претседателот Филип Вујановиќ и премиерот во заминување, Мило Ѓукановиќ, Хун ги најави плановите за отворање на британска амбасада во Подгорица.
Подоцна во средата тој допатува во Македонија, последна посета во рамките на неговата регионална турнеја. По состанокот со премиерот Никола Груевски, Хун потврди дека Велика Британија сака да ја види Македонија во ЕУ. Тој, сепак, истакна дека влезот на земјата во блокот зависи од тепмото на реформите. (Побједа, Вијести, Дневник - 09/11/06; Mакфакс, Телма ТВ - 08/11/06)
