31/07/2007
КАИРО, Египет -- На седницата во понеделникот (30-ти јули) Арапската лига ја повика бугарската влада да ги почитува своите договори со Либија во врска со ослободувањето на петте бугарски медицински сестри и палестинскиот лекар со бугарско државјанство. Сепак, во финалното комунике на состанокот на арапските министри за надворешни работи во Каиро не се споменуваат никакви санкции или контрамерки против Бугарија. Либискиот министер за надворешни работи, Абдел Рахман Шалгам, беше отсутен од самитот, објави новинската агенција Фокус. Шесте медицински лица добија помилување од бугарскиот претседател набргу откако беа пренесени во Бугарија од Либија, каде што беа осудени на смрт двапати по ред во контроверзниот случај на инфицирање со ХИВ. (Ројтерс - 31/07/07; Ројтерс, БГНЕС, Медиапул - 30/07/07) 
