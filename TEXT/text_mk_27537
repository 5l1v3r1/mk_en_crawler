30/06/2010
БЕЛГРАД, Србија -- Министерката за правда, Снежана Маловиќ, и нејзиниот хрватски колега, Иван Симоновиќ, во вторникот (29-ти јуни) потпишаа договор во Белград за екстрадиција на осомничените за организиран криминал и корупција. „Иако договорот ќе бара ратификација од двата парламенти, истиот ќе стапи на сила сега, бидејќи двете земји имаат тесна соработка во борбата против организираниот криминал“, рече Маловиќ. Договорот ќе му овозможи на Загреб да го екстрадира Сретко Калиниќ, член на криминалната банда Земунски клан, кој се бара во врска со убиството од 2003 година на српскиот премиер Зоран Ѓинѓиќ. Високиот претставник на Министерството за правда, Слободан Хомен, вели дека Белград преговара за слични договори со Италија и Соединетите Држави. (РТС, Танјуг, Бета, Б92, Ројтерс - 29/06/10)
