08/05/2009
САРАЕВО, Босна и Херцеговина (БиХ) -- Премиерот на Република Српска (РС) Милорад Додик во четвртокот (7-ми мај) ги повика српските војници да ги бојкотираат воените вежби на НАТО што се одржуваат во Грузија до 1-ви јуни. БиХ треба да испрати вкупно 17 војници на вежбата, вклучително претставници на српската, босанската и хрватската заедница. Додик рече дека војниците од РС, која е сојузник на Русија, треба да ги бојкотира вежбите, бидејќи Москва остро се спротивставува на истите. Како одговор на ова, хрватскиот член на трипартитното претседателство, Жељко Комшиќ, предложи смена на Додик од функцијата и негово обвинување за поттикнување непослушност. (Дневни аваз, РТРС, СРНА, АП - 07/05/09) 
