29/06/2007
СТРАЗБУР, Франција -- Романските пратеници излегоа од Парламентарното собрание на Советот на Европа во четвртокот (28-ми јуни), во знак на протест поради извештајот дека ЦИА имала тајни затвори во Романија, за кои имала согласност од некои локални водачи. Десетчлената романска делегација објави дека нема да учествува на ниту една седница на собранието додека официјалниот претставник кој го подготви извештајот, Дик Марти од Швајцарија, не ја посети Романија за да ги провери своите докази на лице место. Тие велат дека извештајот го поткопува кредибилитетот на собранието. (epa, ФРЕ/РЕ, АП - 28/06/07)
