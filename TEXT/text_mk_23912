18/03/2009
НИКОЗИЈА, Кипар -- Претседателот Деметрис Христофиас и водачот на кипарските Турци Мехмет Али Талат постигнаа консензус за некои прашања поврзани со ЕУ во нивниот последен круг разговори за повторно обединување во вторникот (17-ти март), рече по состанокот специјалниот претставник на ОН, Тај-Брук Зерихаун. Сепак, остануваат несогласувања околу некои теми, додаде тој. Двајцата ќе се состанат повторно на 24-ти март, за да продолжат со дискусиите за прашањата на ЕУ, по што ќе следат разговори за економијата. (КНА, новинска агенција Анадолу, Хуријет, Фајненшал мирор - 17/03/09)
