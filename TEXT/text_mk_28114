19/08/2010
ПРИШТИНА, Косово -- Институциите во Приштина ја окарактеризираа како провокација декларацијата за независност на српските општини во северно Косово. Иако авторите на декларацијата се непознати, министерот за внатрешни работи, Бајрам Реџепи, го обвини поранешниот српски премиер Воислав Коштуница и неговата Демократска партија на Србија. „Ова е закана и провокација и тие очекуваат ние да реагираме на незрел начин. Но, ние ја следиме ситуацијата внимателно и заедно со меѓународната заедница сме подготвени да одговориме на секоја ситуација“, рече Реџепи во средата (18-ти август). ЕУЛЕКС, во меѓувреме, го минимизираше проблемот, велејќи дека мисијата останува фокусирана на борбата против организираниот криминал и корупцијата. „ЕУЛЕКС нема коментар за ниту една наводна или предложена унилатерална декларација за независност“, рече портпаролот на ЕУЛЕКС, Николас Хотон. Меѓународната цивилна канцеларија, исто така, одби да коментира. (Зери, Коха Диторе, Експрес, Косова Сот, Лајм - 19/08/10)
