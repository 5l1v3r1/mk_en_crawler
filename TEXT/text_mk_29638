26/04/2011
ПРИШТИНА, Косово -- Романскиот полковник Мариан Петре беше назначен за шеф на Одделот на специјалната полиција во рамките на ЕУЛЕКС, објавија медиумите во понеделникот (25-ти април). Ова е највисоката позиција во ЕУЛЕКС, во поглед на планирачката димензија на полициските операции, се вели во соопштението на романското Министерство за администрација и внатрешни работи и Министерството за надворешни работи. Романската полиција има сомнителна репутација во Косово поради инцидентот во февруари 2007 година. Романските полицајци распоредени во УНМИК се сметаа за одговорни за испалувањето гумени куршуми на толпата приштински демонстранти, при што двајца загинаа, а 80 беа повредени. Ниту УНМИК, ниту романските власти не прогласија за виновен некој од полицајците. (Зери, Коха Диторe - 26/04/11; КЛАН Косова, КТВ - 25/04/11)
