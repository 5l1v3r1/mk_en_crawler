28/02/2006
БУКУРЕШТ, Романија -- Претседателот Трајан Башеску во понеделникот (27-ми февруари) му рече на својот македонски колега во посета на земјата, Бранко Црвенковски, дека границите во Југоисточна Европа треба да останат непроменети. Романија, рече тој, го поддржува доделувањето на „договорена автономија“ за Косово во согласност со релевантните стандарди на ЕУ. Башеску, исто така, ја повика ЕУ да го направи проширувањето во правец на Западен Балкан свој главен приоритет. Тоа ќе ја зајакне безбедноста и стабилноста во областа, рече тој.
Во другите вести, српскиот парламент во понеделникот изгласа едногласна поддршка за извештајот на премиерот Воислав Коштуница, во кој се изразува спротивставување на независноста за Косово. Премиерот ја повтори понудата на Србија за широка автономија за покраината. Српскиот претседател Борис Тадиќ, кој, исто така, присуствуваше на парламентарната седница во понеделникот, на пратениците им рече дека тој нема да потпише каков било документ за независност на Косово. (Данас, Политика - 28/02/06; AП, ДПА, РТС, РФЕ - 27/02/06)
