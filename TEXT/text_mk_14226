12/08/2005
БУКУРЕШТ, Романија -- Европската комисија (ЕК) ги одобри амандманите предложени од Романија за условите за финансирање во рамките на Специјалната програма за пристап за земјоделството и руралниот развој (САПАРД). Самоила Сабо, директорот на романската агенција САПАРД во четвртокот (11-ти август) ја објави одлуката. Измените се однесуваат на зголемувањето на степенот на кофинансирањето, зголемувањето на сумите што се на располагање за проектите, како и вклучување на повеќе корисници -- како што се претпријатијата во кои државата е малцински акционер и во инвестиционите проекти во урбаните области. Сабо рече дека со оглед на одлуката тој очекува проектите на САПАРД во земјата да се зголемат од 30 до 50 отсто и да се засили развојот во земјоделскиот сектор. (Ромпрес - 11/08/05)
