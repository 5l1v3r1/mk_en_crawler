06/05/2011
БУКУРЕШТ, Романија - Обвинителите поднесоа обвиненија за корупција во четвртокот (5-ти мај) против 69 полицајци и царински службеници од три гранични премини во западниот дел на земјата. Тие се обвинети за примање мито во вредност од над 82 000 евра во периодот од октомври 2010-та година и јануари 2011-та, во замена за игнорирање на шверц со цигари меѓу Србија и Романија. Прокриумчарената вредност се проценува на 3,3 милиони евра. Триесет и осум лица од оние кои се обвинети се во притвор. Од февруари, вкупно 182 луѓе од овој сектор се обвинети за корупција. (Хотњус.ро, Гандул, Евениментул Зилеи - 05/05/11)
