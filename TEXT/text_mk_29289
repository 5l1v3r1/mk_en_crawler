04/06/2010
ВАШИНГТОН, САД -- Поранешен припадник на армијата на босанските Срби ги напушти Соединетите Држави, по одземањето на државјанството од страна на федералниот суд, бидејќи кога аплицирал за истото не открил дека бил во бригадата Зворник за време на босанскиот конфликт, објави во четвртокот (3-ти јуни) Министерството за правда. Јадранко Гостиќ (47) ја напушти земјата во вторникот, врз основа на судска одлука донесена на крајот од минатиот месец. Тој беше обвинет во декември 2006 година за незаконско обезбедување државјанство и давање лажни изјави. Гостиќ пристигна во Соединетите Држави во 1999 година и му беше доделен статус на постојано живеалиште во 2002 година. Во 2004 година тој беше натурализиран. Во секоја фаза на судската постапка тој соработувал, поради што властите не покренаа обвинение против него. (Глас јавности - 04/06/10; Министерство за правда, АФП, АП - 03/06/10)
