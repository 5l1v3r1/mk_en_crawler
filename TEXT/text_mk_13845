20/03/2006
ТИРАНА, Албанија -- Претседателот Алфред Мојсиу стави вето на законот за легализација на имотот и изградбата и го врати во парламентот на ревизија, според соопштението за печатот од неговиот кабинет во петокот (17-ти март). Во соопштението се вели дека Мојсиу се спротивставува на некои клаузули во законот со кои се прекршува слободното право на имотот, кое е загарантирано со албанскиот устав.
Во другите вести, Дорис Пак, претседателката на Комисијата за Југоисточна Европа на Европскиот парламент, го критикуваше албанскиот министер за надворешни работи, Бесник Мустафај, за контроверзната изјава што ја даде минатата недела во врска со границите на Западен Балкан. Тој посочи дека поделбата на Косово -- како што предложи Србија -- би можела да влијае на границите на Албанија и Македонија со покраината. Во изјавата од неделата Пак истакна дека каква било измена на постојните граници на Албанија, Македонија и Србија и Црна Гора не доаѓа предвид. (Албански вести - 20/03/06; Албански вести - 18/03/06; веб-страница на албанскиот претседател - 17/03/06)
