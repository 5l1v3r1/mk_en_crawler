21/05/2007
МОСКВА, Руска федерација -- Американскиот државен секретар Кондолиза Рајс во неделата (20-ти мај) рече дека сé уште нема консензус за идниот статус на Косово. Во изјавата за рускиот телевизиски канал НТВ таа, сепак, истакна дека планот на поранешниот фински претседател Марти Ахтисари за надгледувана независност ги штити интересите на сите во покраината. Новата нацрт-резолуција за Косово, поднесена од страна на САД и земјите на ЕУ до Советот за безбедност на ОН, предвидува можност за независно Косово, но не го гарантира истото, рече таа.
Во другите вести на оваа тема, косовскиот премиер Агим Чеку потврди дека албанското мнозинство нема да направи какви било унилатерални чекори. „Нашата позиција ќе зависи од препораките на Американците, Европејците и генералниот секретар на ОН. Ние нема да прогласиме независност без нивна согласност“, изјави Чеку за француското списание „Журнал ду диманш“. (Teлеграфи, Блиц, РТК - 21/05/07; РФЕ, РТК, Телеграфи, Топ-ченал - 20/05/07)
