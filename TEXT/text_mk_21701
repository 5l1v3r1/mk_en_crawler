24/09/2008
ТИРАНА, Албанија -- Канцеларијата на Европската комисија (ЕК) во Тирана го објави грантот од 245 милиони евра за поддршка на напорите за пристапување на Албанија во ЕУ, во текот на следните три години. Според соопштението од вторникот (23-ти септември), средствара ќе бидат наменети за земјоделството, транспортот и енергијата, животната средина и регионалниот развој, како и за полциските и судските реформи.
Во другите вести од вторникот, амбасадорот на ЕК во Тирана, Хелмут Лохан, ги повика политичките водачи да ги завршат потребните реформи во врска со изборите, пред општите избори следната година. Тие се очекуваат до крајот на јуни. (Коха Јоне - 24/09/08; Њус 24, Телеграфи, ИХТ, Топ ченал - 23/09/08) 
