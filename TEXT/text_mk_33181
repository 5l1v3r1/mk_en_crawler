15/05/2003
ТИРАНА, Албанија -- Шефовите на мисиите на ОБСЕ во Југоисточна Европа во средата (14-ти мај) се состанаа во Тирана. Состанокот беше организиран од страна на Центарот за превенција на конфликти при Секретаријатот на ОБСЕ во Виена. Ова е прв пат албанската мисија, која ја води амбасадорот Осмо Липонен, да е домаќин на еден таков настан. Разговорите се фокусираа на активностите во изминатиот едногодишен период, на регионалните канцеларии, како и на идните проекти. (Тема, Извештај за медиумите на ОБСЕ - 14/05/03)
