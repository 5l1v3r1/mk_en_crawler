25/09/2007
БРИСЕЛ, Белгија -- Европската комисија во понеделникот (24-ти септември) го осуди бомбашкиот напад во Приштина, во кој загинаа три лица, беа повредени десет други и беше предизвикана голема штета. Кристина Наѓи, портпаролката на комесарот за проширување на ЕУ, Оли Рен, рече „Веруваме дека полицијата ќе спроведе истрага ... и дека извршителите ќе бидат изведени пред лицето на правдата.“
Во меѓувреме, портпаролот на косовската влада, Авни Арифи, рече дека експлозијата не била поврзана со тековните преговори во врска со идниот статус на Косово. Полицијата посочи дека истата е можно да е порзана со расчистување сметки помеѓу групите на организиран криминал. (Њујорк тајмс, Фајненшал тајмс - 25/09/07; ДПА, Ројтерс, А1, ХРТ, Бета, АФП, РТК, Телеграфи, Топ-ченал, Косовапрес, Косовалајв - 24/09/07)
