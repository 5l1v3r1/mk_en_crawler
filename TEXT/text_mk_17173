01/05/2006
СОФИЈА, Бугарија -- Националната служба за борба против организираниот криминал вели дека скоро 5 милиони евра, средства на ЕУ, доделени преку програмата САПАРД се злоупотребени. Министерот за внатрешни работи, Румен Петков, во неделата (30-ти април) рече дека случаите за кои станува збор се во Добрич, Пловдив и во Сливен. Петков одби да открие детали, но рече дека се вмешани официјални претставници од регионалните агенции за земјоделство. (Монитор - 01/05/06; bTV, Darik - 30/04/06)
