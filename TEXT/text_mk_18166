13/04/2007
ПРИШТИНА, Косово, Србија -- Директорот на косовската управа за телекомуникации, Антон Бериша, во четвртокот (12-ти април) избегна втор обид за атентат, кога неговиот автомобил беше погоден од граната испукана од селото Лозница, 35 километри западно од Приштина. Полицаецот што го придружувал, наводно, е ранет и се наоѓа во болница. Полицијата уапси три лица. Во февруари еден вооружен напаѓач пукаше во автомобилот на Бериша, само неколку дена откако регулаторната комисија за телекомуникации му ја додели лиценцата за втор мобилен оператор во Косово на конзорциумот помеѓу Телеком Слобенија и една косовска интернет фирма. Бериша оттогаш е под полициска заштита. (Ројтерс, АП, Б92 - 12/04/07)
