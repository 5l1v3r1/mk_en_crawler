23/06/2006
ТИРАНА, Албанија -- Албанските парламентарни партии повторно се конфронтираа околу изборните реформи, откако опозициската Социјалистичка партија (СП) ја напушти расправата во четвртокот (22-ри јуни). СП го обвини владејачкото мнозинство за опструкција на процесот, и рече дека ќе седне на преговори само ако бидат исполнети два услови -- елиминирање на привремените гласачки листи и одредување на нов датум за локалните избори. Следните локални избори ќе се одржат во декември или јануари 2007 година, но СП рече дека зимското време е можно да го попречи гласањето во планинските региони. Партијата инсистира на тоа датумот да биде преместен за оваа есен или следната пролет. СП, исто така, предложи мандатот на новите локални власти да биде продолжен од три на четири години.
Подготовките за изборните реформи се во ќор-сокак од минатиот декември, како резултат на расправиите помеѓу опозицијата и владејачкото мнозинство. (Aлбански вести - 23/06/06)
