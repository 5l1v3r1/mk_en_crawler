25/10/2004
СОФИЈА, Бугарија -- Десничарската опозициска партија Демократи за посилна Бугарија (ДСБ), предводена од страна на премиерот Иван Костов, во неделата (24-ти октомври) објави дека во следните неколку недели планира да покрене иницијатива за гласање недоверба на премиерот Симеон Саксобурготски и неговата Влада. Заменик-претседателот на ДСБ, Веселин Методиев, рече дека изјавата на Саксобурготски дека Владата ги претставува само оние кои гласале за него, е антиуставна и треба да биде „санкционирана од страна на Парламентот“. Методиев рече дека ДБС ќе се консултира со другите опозициски сили за ова прашање. 
Исто така во неделата, Бугарија и Македонија започнаа проект за отворање на нов граничен премин помеѓу селата Илиа (Бугарија) и Габрово (Македонија). Почетокот на изградбата на преминот и новиот пат што ќе ги поврзува двете држави беше одбележан на состанокот помеѓу бугарскиот министер за надворешни работи, Соломон Паси, и македонски владини претставници. 
Во другите вести, еден бугарски војник е убиен, а тројца други се повредени при самоубиствениот бомбашки напад во саботата во Ирак. Министерот за одбрана, Николај Свинаров, рече дека Владата и понатаму е посветена на војната против тероризмот и ќе ги задржи своите војници во Ирак. Ова е седми бугарски војник убиен во Ирак. (Сега, бТВ, Монитор - 25/10/04; Ројтерс, АФП, Медиапул - 24/10/04) 
