11/03/2010
БУКУРЕШТ, Романија -- Владејачката Либерално-демократска партија (ПДЛ) во средата (10-ти март) повторно не успеа да го отстрани Мирчеа Џоана, од Социјалдемократската партија (ПСД), од неговата позиција на претседател на сенатот. Откако гласањето на комисијата пропадна, ПДЛ се обиде да го додаде прашањето на дневниот ред на пленумот, но ПСД и Националлибералната партија ги блокираа напорите за отпочнување иницијатива за недоверба. ПДЛ сака Џоана да биде сменет поради наводното кршење на регулативите на сенатот. (Nine o'clock, Романија либера - 11/03/10)
