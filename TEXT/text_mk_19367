27/09/2007
ПАРИЗ, Франција -- ЕУ ја разгледува можноста за испраќање мисија во Косово, без оглед на исходот од тековните преговори за статусот, објави во средата (26-ти септември) „Ле монд“, цитирајќи дипломатски извори во Брисел. Распоредувањето на мисијата ќе се заснова на резолуцијата 1244 на Советот за безбедност на ОН, во врска со Косово.
Весникот вели дека американски дипломати и дипломати на ЕУ сметаат дека одредбите од резолуцијата 1244 за „сувереноста на (поранешна) Југославија, наследена од страна на Србија, над Косово“ би можеле да се избегнат бидејќи српските власти ги исклучија косовските Албанци од референдумот минатиот октомври за уставот на земјата, со што индиректно посочија дека не се граѓани на Србија. (Данас, Фокус - 27/09/07; Ле монд, Макфакс - 26/09/07)
