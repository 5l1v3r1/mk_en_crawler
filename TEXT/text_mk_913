09/01/2007

Новото претставништво на Европската Комисија беше официјално отворено во бугарскиот главен град во средата (3-ти јануари), по влезот на Бугарија во ЕУ. Тоа ја заменува поранешната делегација на ЕУ. Бугарскиот еврокомесар, Меглена Кунева, присуствуваше на церемонијата.
*** 
Mакедонскиот претседател Бранко Црвенковски го посети Ирак, според официјалниот извештај за печатот во неделата (7-ми јануари). Црвенковски имал средба со ирачкиот премиер Нури ал-Малики и повикал на стабилност во земјата. 
*** 
Tурскиот премиер Реџеп Тајип Ердоган пристигна во Бејрут во средата (3-ти јануари) со цел да одржи серија средби со лидерите на земјата, како и со турските трупи стационирани таму. Ердоган се сретна со неговиот либански колега Фуад Синиора, претседателот Емиле Лахуд, како и со лидерот на парламентарното мнозинство Саад Харири, син на убиениот премиер Рафик Харири.
*** 
Во средата (3-ти јануари) хрватскиот  претседател Стипе Месиќ одржа средба со претставници на Советот на српскиот народ, како и со претставници на Здруженијата на српски бегалци, со цел да разговараат за проблемите со кои се соочува српското малцинство во земјата.
*** 
Првиот амбасадор на Црна Гора во Србија, Анка Војводиќ, му ги предаде своите акредитивни писма на српскиот претседател Борис Тадиќ во четвртокот (4-ти јануари) во Белград. Војводиќ побара од Белград да испрати амбасадор во Подгорица со цел да го потпомогне официјалниот дијалог.
(Разни извори -- 02/01/07 - 09/01/07) 
