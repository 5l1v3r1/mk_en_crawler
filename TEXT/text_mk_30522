14/01/2011
САРАЕВО, Босна и Херцеговина (БиХ) -- Високиот претставник Валентин Инзко во четвртокот (13-ти јануари) рече дека на БиХ „очајно ѝ треба енергична, принципиелна и ефикасна влада, и тоа веднаш“. Говорејќи на состанокот со академската заедница на земјата во Сараево, Инцко повтори дека „и покрај сите тешкотии во формирањето влада, изборите од октомври остануваат најдобра шанса на БиХ за нов почеток“. Тој ги повика невладините организации и јавноста да продолжат да бараат дејствување од политичките водачи, кое на крајот ќе води до членство во ЕУ. На состанокот присуствуваше вршителот на амбасадорската функција за Европската делегација во БиХ, Борис Јарочевич, и професорите Мурис Османагиќ, Дејан Милошевиќ и Владимир Премец, кои претставуваат 100 локални интелектуалци. (Веб-страница на ОХР, АФП, РТРС - 13/01/11)
