16/01/2005
БЕЛГРАД, Србија и Црна Гора -- Српскиот претседател Борис Тади во петокот (14-ти јануари) побара од Владата во Белград да подготви јасен план за соработка со Трибуналот на ОН за воени злосторства. Еден ден по соопштението на Вашингтон дека ќе ја суспендира помошта од 10 милиони американски долари, претседателот предупреди дека сегашната политика на несоработка ја втурна земјата во меѓународна изолација. Американскиот амбасадор во Белград, Мајкл Полт, рече дека Вашингтон ќе ги повлече сите технички советници од неколку српски министерства. Напорите за помош на авиокомпанијата ЈАТ да го обнови летовите за САД, исто така, ќе бидат запрени. 
Во другите вести, штрајкот на пилотите на ЈАТ во саботата ги остави авионите приземјени веќе втор ден. Пилотите бараат исплата на заостанатите плати, но Владата одбива да преговара, сметајќи го штрајкот за нелегален. (AФП, Данас - 15/01/05; Ројтерс, АФП, Танјуг, Б92 - 14/01/05) 
