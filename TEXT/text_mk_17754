19/04/2007
СКОПЈЕ, Македонија -- Американскиот државен секретар Кондолиза Рајс ја потврди поддршката на нејзината земја за Македонија, во писмото до нејзиниот колега, Антонио Милошоски. Според соопштението од средата (18-ти април), Рајс го уверила дека Вашингтон ги поддржува напорите на Македонија за решавање на т.н. спор околу името со Грција, како и тековните заложби на Македонија за членство во НАТО. Таа ја истакнала потребата за политички дијалог за исполнување на преостанатите критериуми за членство.
Исто така во средата, претставниците на македонската влада потпишаа меморандум со претставниците на УСАИД, кој предвидува финансиска помош од 15 милиони американски долари за реновирање на основните училишта. Петгодишниот проект ќе покрива 100 институции низ Македонија. (Вечер - 19/04/07; Maкфакс - 18/04/07)
