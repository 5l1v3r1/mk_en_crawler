06/01/2010
AНКАРА, Турција -- Писма со осум куршуми за „калашњиков“ им беа предадени во вторникот (5-ти јануари) на еден судија и еден обвинител вклучени во истрагата за наводниот заговор за атентат врз вицепремиерот Булент Аринч. Судијата Кадир Кајан и обвинителот Мустафа Билгили се дел од истрагата која започна пред осум дена. Во понеделникот судот во Анкара го отфрли барањето на Генералштабот за прекинување на истрагата. Истата започна кога Аринч минатиот месец објави дека двајца офицери на армијата биле забележени во близина на неговиот дом во неколку прилики. Вкупно осум турски војници беа уапсени како дел од истрагата, но подоцна беа ослободени. (Новинска агенција Анадолу, Хуријет, Заман - 05/01/10)
