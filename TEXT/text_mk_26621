09/09/2009
ПРИШТИНА, Косово -- Германскиот генерал-полковник Маркус Бентлер ја презеде командата на КФОР од својот италијански претходник, генерал Џузепе Емилио Гај, во вторникот (8-ми септември). За време на церемонијата во Приштина Бентлер рече дека КФОР ќе ја продолжи својата соработка со косовските институции и меѓународните мисии. КФОР планира да ги намали своите сили од актуелните 14.000 на околу 10.000 војници на почетокот на следната година, по што ќе следат и други намалувања.
Во другите вести, експлозија беше пријавена доцна во понеделникот во близина на приватна куќа во северниот, претежно српски, дел од Митровица. Полицијата пронајде делови од експлозивот на местото и ги сослуша сведоците. (Коха Диторе, Експрес, Косова Сот - 09/09/09; Кохавижн, РТК - 08/09/09)
