28/09/2005
САРАЕВО, Босна и Херцеговина (БиХ) -- Парламентот на Федерацијата на БиХ (ФБиХ) го одобри наименувањето во вторникот (27-ми септември) на двајцата нови членови на владата на ентитетот - Захид Црнкиќ за министер за ветерани на ФБиХ и Вјекослав Мандиќ за министер за здравство. Нивните претходници поднесоа оставка на почетокот од месецов, но гласањето за нивните замени беше одложено поради проблемите помеѓу претседателот на ФБиХ Нико Лозанчиќ и заменик-претседателот на ФБиХ Шахбаз Џихановиќ. Џихановиќ ја блокираше процедурата, тврдејќи дека не ги добил сите потребни документи. (ПБС БиХ, НТВ Хајат - 27/09/05)
