29/03/2011
БАГДАД, Ирак -- Турскиот премиер Реџеп Тајип Ердоган и неговиот ирачки колега, Нури Ал-малики, ги потврдија пријателските врски меѓу нивните земји и ветија понатамошни напори за зајакнување на соработката во различни области. „Ирак е пријателска земја“, рече Ердоган по состанокот со Ал-малики во Багдад во понеделникот (28-ми март). Тој ја истакна зголемената трговија меѓу двата соседи и взаемните напори за справување со заканите од тероризам. Ал-малики рече дека и Ирак и Турција се соочиле со напади од „терористички операции“, но истакна дека сега тие гледаат надвор од своите граници, за промовирање на мирот и безбедноста на Блискиот Исток. Ердоган се очекува да оди во посета без преседан на северниот автономен курдски регион на Ирак, од каде што бунтовниците на забранетата Курдистанска работничка партија (ПКК) вршат напади. (Заман, Радикал - 29/03/11; Хуријет, новинска агенција Анадолу - 28/03/11)
