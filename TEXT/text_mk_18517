11/07/2007
НИКОЗИЈА, Кипар -- Водачот на кипарските Турци, Мехмет Али Талат, во вторникот (10-ти јули) објави дека ја прифаќа поканата на претседателот на кипарските Грци, Тасос Пападопулос, за состанок со цел обновување на разговорите за повторно обединување. Талат на прес-конференцијата рече дека на поканата гледа како на „позитивен чекор“. Не беше споменат конкретен датум, иако состанокот се очекува да се одржи пред крајот на јули. (Заман, Политис - 11/07/07; НТВ, КНА - 10/07/07)
