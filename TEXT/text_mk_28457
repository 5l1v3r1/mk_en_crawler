15/08/2010
ЗАГРЕБ, Хрватскa -- Членот на Земунскиот клан Сретко Калиниќ нема да поднесе жалба на одлуката на Хрватска за неговата екстрадиција во Србија, објави портпаролот на Загрепскиот жупански суд, Крешимир Девчиќ, во петокот (13-ти август). Со ова Калиниќ ќе стане првиот хрватски државјанин кој бил екстрадиран во друга држава врз основа на договорот за екстрадиција потпишан меѓу Загреб и Белград. Процедурата на екстрадиција ќе почне откако хрватскиот министер за правда, Дражен Бошњаковиќ, ќе ја потпише одлуката. Калиниќ беше уапсен во Хрватска во јуни откако беше застрелан од друг член на бандата. Во 2007 година тој беше осуден во отсуство на 30 години затвор за убиството од март 2003 година на српскиот премиер Зоран Ѓинѓиќ. (Taнјуг, Б92, Радио Слободна Европа, РТРС - 13/08/10)
