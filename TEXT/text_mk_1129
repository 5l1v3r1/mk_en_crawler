23/05/2008
 Хрватската влада е подготвена да ги реструктуира шесте државни фабрики за бродоградба, објави во вторникот (20-ти мај) вицепремиерот и министер за економија Димитар Поланчец. Четири фабрики -- Бродосплит, Бродотрогир, Краљевица и Уљаник -- ќе бидат приватизирани ова лето, со цел приватизирање на сите шест до првото тромесечје од 2009 година. 
*** 
Комисијата за тендери во албанското Mинистерство за енергија во вторникот (20-ти мај) објави дека четири странски претпријатија се натпреваруваат за локалната нафтена рафинерија АРМО. Понудите се движат од 10 до 129 милиони евра, при што највисоката е од Фајнал рафинери асосиејтс од Тексас.
*** 
 Aлбанската влада потпиша договори за конзорциум на пет нови хидроцентрали низ целата земја, со вкупен капацитет од 10 мегавати, на 15-ти мај. Владата, исто така, одлучи дека приватни претпријатија ќе управуваат со трите постојни хидоцентрали. 
*** 
Управувачите на Европската банка за реконструкција и развој (ЕБРД) во вторникот (20-ти мај) го одобрија предлогот за членство на Tурција до октомври. Конечното одобрение се очекува за два до три месеци. За помалку од една недела, Турција стана членка на две регионални банки за развој, ЕБРД и Африканската банка за развој (АФДБ). Турција доби одобрение како 25-та неафриканска членка на АФДБ минатата недела. 
*** 
Вкупно 11 кандидати ќе поднесат писма на намери за четири мобилни телефонски лиценци, објави во средата (21-ви мај) бугарската регулаторна комисија за телеком. Трите мобилни оператори -- Мобител, Глобус и Вивател -- изразија намера да учествуваат. Туркчел, најголемиот турски мобилен оператор, е исто така кандидат. 
*** 
Алајанс осигурување преговара со српската влада за влез на пазарот на земјата со купување на едно локално претпријатие. Плановите се дел од експанзивната стратегија на групата во регионот, објави во средата (21-ви мај) заменик-претседателот Клаус Јункер. Германското претпријатие, кое е веќе присутно во повеќето западнобалкански земји, исто така, има намера да се прошири во <b>Босна и Херцеговинa</b>. 
*** 
Невработеноста во Хрватскa се намали на 13.9 отсто во април, пад веќе трет месец по ред. Стапката сега е за два процентни поени пониска отколку во април 2007 година. 
 (Разни извори – 16/05/08-23/05/08)  
