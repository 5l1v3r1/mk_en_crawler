20/02/2005
СОФИЈА, Бугарија -- Бугарскиот министер за финансии, Милен Велчев, и претставникот на Европската комисија во Софија, Димитрис Куркулас, во петокот (18-ти февруари) потпишаа меморандум за изградба на втор мост на Дунав. Бугарија ќе добие 70 милиони евра од ЕУ за овој проект. 
Во другите вести, портпаролот на Владата соопшти дека премиерот Симеон Саксобурготски в понеделник ќе ги објави промените во својата Влада. Набљудувачите очекуваат Ново време, малата партија чија поддршка беше искористена за време на неодамнешното гласање за недоверба, ќе доби најмалку едно министерство. Во неделата претседателот на Ново време, Емил Кошлуков потврди дека се во тек преговори. (БНТ, Стандард, Монитор - 20/02/05; Сега - 19/02/05; Ројтерс, АФП, Веб-страница на бугарската Влада - 18/02/05) 
