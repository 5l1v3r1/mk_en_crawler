16/06/2005
САРАЕВО, Босна и Херцеговина (БиХ) -- Босанскиот суд во средата (15-ти јуни) осуди еден Србин на шест години затвор за воени злосторства. Горан Васиќ е прогласен за виновен за суров и нечовечки третман на затворениците во затворот Неѓарици во близина на Сараево во 1992 година. Но, обвинетиот беше ослободен од обвиненијата за атентат врз босанскиот заменик-премиер Хакија Турајлиќ, кој беше убиен со огнено оружје на контролен пункт на ОН на патот помеѓу Сараево и аеродромот во 1993 година. Казната на Васиќ ќе биде намалена за времето поминато во притвор.
Во другите вести, српскиот специјален суд за воени злосторства побара од владата од Аргентина да побара екстрадиција на лицето обвинето за убиствата на етнички Албанци во 1999 година. Небојша Миниќ е обвинет дека й наредил на својата паравоена група да убие две цели семејства во Пеќ. Аргентинските власти го уапсија Миниќ во мај. (Ројтерс, ПБС БиХ, РТРС - 15/05/05)
