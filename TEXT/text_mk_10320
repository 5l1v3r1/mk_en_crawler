22/09/2004
САРАЕВО, Босна и Херцеговина (БиХ) -- Сложената уставна структура на земјата би можела да го забави влезот во програмата на НАТО, Партнерство за мир, изјави Бошко Сиљеговиќ, претседателот на парламентарната комисија на БиХ за одбрана и безбедност. Говорејќи во вторникот (21-ви септември), тој рече дека делегацијата на Парламентарното собрание на НАТО во БиХ ги навела проблемите со уставната структура како една од нејзините главни грижи, заедно со несоработката од страна на БиХ со Трибуналот на ОН за воени злосторства. 
Во меѓувреме, Сараево е домаќин на дводневната финансиска конференција за главните донатори и странските влади. Вкупно 39 делегации учествуваат на конференцијата, која се фокусира на реформите и на развојот во БиХ. (Независне новине - 22/09/04; ПБС БиХ, Фена, АП - 21/09/04) 
