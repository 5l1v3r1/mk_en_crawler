05/09/2007
САРАЕВО, Босна и Херцеговина (БиХ) -- Високиот претставник и специјалниот претставник на ЕУ, Мирослав Лајчак, вели дека в четврток (6-ти септември) ќе се обрати пред парламентот, за да ја истакна важноста на полициските реформи. Лајчак ги покани членовите на претседателството на БиХ, Министерскиот совет на БиХ, премиерите на ентитетите и претседателите на парламентите на ентитетите, да присуствуваат на седницата. Тој рече дека планира да посочи дека БиХ се соочува со тежок избор оваа есен: „да продолжи по патот кон ЕУ и да има улога во регионот или да се изолира од двете“. Полициските реформи се клучни за потпишувањето на Договорот за стабилизација и асоцијација со Унијата.
Исто така, Лајчак го повика парламентот да го ратификува Централноевропскиот договор за слободна трговија, кој е на агендата на пратениците в среда. Веќе двапати досега, процесот на ратификација пропадна. (веб-страница на ОХР, РТРС, НТВ Хајат - 04/09/07) 
