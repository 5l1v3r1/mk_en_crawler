19/03/2010
AНКАРА, Турција -- Полицијата уапси околу 20 активни и пензионирани воени офицери во четвртокот (18-ти март), во рамките на истрагите за т.н. организација Ергенекон, објавија медиумите. Групата е осомничена дека планирала соборување на владата на владејачката Партија на правдата и развојот. Апсењата од четвртокот беа спроведени во осум градови. Според НТВ, во домовите на осомничените биле пронајдени пиштоли и гранати. Нивниот идентитет не е обелоденет. (Ројтерс, Хуријет, Гардијан, АП - 18/03/10)
