11/11/2005
САРАЕВО, Босна и Херцеговина (БиХ) -- Главната обвинителка на ОН за воени злосторства, Карла дел Понте, во четвртокот (10-ти ноември) ја посети БиХ, при што се состана со локалните официјални претставници. Портпаролката Флоренс Хартман рече дека Дел Понте допатувала во Сараево со цел да ја искаже својата загриженост во врска со надоволниот напредок во пронаоѓањето на бегалецот Радован Караџиќ, додавајќи дека Дел Понте ќе продолжи со напорите за изведување на седумте наводни воени злосторници пред лицето на правдата.
Во другите вести од четвртокот, ЕУФОР заврши со уништувањето на вишокот оружје од касарните во Република Српска. Во текот на изминативе неколку месеци во топилницата во Бања Лука беа уништени околу 30.000 парчиња опрема. (Независне новине, Дневни аваз - 11/11/05; ПБС БиХ, РТС РС, Фена - 10/11/05)
