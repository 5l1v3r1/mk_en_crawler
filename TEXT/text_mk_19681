24/08/2007
ПРИШТИНА, Косово, Србија -- Точниот датум на локалните и парламентарните избори во ноември ќе биде објавен на почетокот од следниот месец, ако тоа не им наштети на тековните напори за решавање на конечниот статус на Косово, објавија шефот на УНМИК Јоаким Рикер и косовскиот претседател Фатмир Сејдиу, по нивниот состанок во четвртокот (23-ти август). Рикер ги прифати препораките на косовскиот преговарачки тим, меѓу кои и тоа водачите на општините да бидат избирани на директни избори.
Во другите вести од четвртокот, ОБСЕ објави извештај за законодавните активности на општините. Шефот на мисијата на ОБСЕ во Косово, амбасадорот Вернер Внет, рече дека целта на организацијата е да помогне во зајакнувањето на косовските институции применувајќи ја законската рамка и принципите на доброто раководење. (Teлеграфи, РТК, КИК - 23/08/07)
