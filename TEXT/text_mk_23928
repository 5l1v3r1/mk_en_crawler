20/07/2009
ЗАГРЕБ, Хрватска/ПОДГОРИЦА, Црна Гора -- Здравствените власти во градот Шибеник се во тревога откако 30 до 40 од вкупно 130 ученици кои допатуваа од училишна екскурзија во Шпанија добија симптоми на свински грип, објавија локалните медиуми во неделата (19-ти јули). Во тек се тестирањата за да се утврди дали се работи за вирусот Х1Н1. Само за еден ученик било потребно болничко лекување.
Во меѓувреме, во саботата, црногорското Министерство за здравство објави четири нови случаи на свински грип, со што вкупниот број се искачи на 18. Двајца од пациентите биле на фестивалот ЕГЗИТ во Нови Сад, еден бил во Белград на Студентските игри, а друг допатувал од Германија. (ХРТ, Јутарњи лист, Вечерњи лист, Танјуг, РТС, Бета - 19/07/09) 
