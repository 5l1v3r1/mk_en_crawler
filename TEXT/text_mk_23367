26/05/2009
TИРАНА, Албанија -- Албанија е наводно „на вистинскиот пат“ кон визната либерализација, но досега не успеа да ги исполни критериумие на ЕУ во оваа област, објавија медиумите во понеделникот (25-ти мај), цитирајќи го најновиот извештај на Европската комисија (ЕК) за процесот на визната либерализација на Западен Балкан. Албанија и Босна и Херцеговина (БиХ) се наоѓаат на дното од листата на ЕУ на земји што ги исполнуваат стандардите. Извештајот е објавен еден месец пред општите избори во Албанија, што предизвика вжештена политичка дебата. Владејачката Демократска партија вети безвизен режим со ЕУ до крајот на својот мандат. Најголемата опозициска партија, Социјалистичката партија, ја обвини владата за забавување на процесот поради непреземање вистински дејства против криминалот и корупцијата. (Топ ченал, Шекули, Клан, Њус 24, БНЦ, ВоА - 25/05/09)
