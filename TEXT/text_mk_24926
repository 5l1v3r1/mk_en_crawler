02/01/2009
БУКУРЕШТ, Романија -- Министерството за внатрешни работи соопшти дека Романија започна со издавање на новите електронски пасоши во средата (31-ви декември). Овој потег има за цел хармонизација на процедурите за издавање пасоши на земјата со стандардите на ЕУ во врска со безбедносните карактеристики и биометриката во патните документи што важат во сите земји-членки. Министерот за внатрешни работи, Габриел Опреа, рече дека издавањето нови електронски пасоши е уште еден чекор во напорите на Романија за пристапување во т.н. Шенген зона во 2011 година. (Aгерпрес, Зиарe - 31/12/08)
