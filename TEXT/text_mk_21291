29/05/2008
ТУЗЛА, Босна и Херцеговина (БиХ) -- Еден маж уби шест лица и повреди уште едно во четвртокот изутрина (29-ти мај) во селото Горња Липница, во близина на на северниот град Тузла. Полицијата вели дека 45-годишен вооружен напаѓач убил тројца од своите соседи во нивните домови, а потоа отишол до блиската автобуска станица и таму пукал на уште тројца патници и на возачот, кој е сега на интензивна нега. Сведоците велат дека се работи за локален жител кој се борел со депресија.
Во другите вести, официјалните претставници на Државната агенција за истраги и заштита на БиХ (СИПА) во средата (28-ми мај) уапсија 20 лица, вклучително и полицајци и службеници во пасошкото одделение, наводно вмешани во фалсификување документи за лична идентификација. СИПА спроведе истовремени рации во Бања Лука, Бијелина, Брчко и Сараево -- за да ја спречи нелегалната активност во Системот за идентификација и заштита на граѓаните, комисијата која ги издава сите лични карти. Дру Енџел, шефот на одделот за организиран криминал при државниот суд на БиХ, рече рече е можно да се работи за стотици лични карти. (Ројтерс, АФП, РТРС, Независне новине, Дневни аваз, ББС - 29/05/08; РТРС, Фенa - 28/05/08)
