29/01/2007

Бил Гејтс, основачот на „Мајкрософт“ ќе ја посети Романијa на почетокот од февруари. Гејтс ќе се појави на настанот по повод отворањето на новиот производ на „Мајкрософт“ на романскиот пазар. „Мајкрософт Романија“, кој објави зголемување на профитот од 29 отсто за период од една година во 2006 година, се надева дека истиот тројно ќе го зголеми до 2010 година. 
*** 
Црна Гора страна 188-ма членка на Светската метеоролошка организација (ВМО) на 24-ти јануари. Земјата аплицираше за членство по нејзиното одвојување од поранешната државна заедница со Србија минатата година. ВМО е агенција на ОН за метеорологија (време и клима), оперативна хидрологија и геофизичките науки поврзани со истата. 
*** 
Бугаријa беше примена за членка на Меѓународното здружение на парламентарци за информатичка технологија (ИПАИТ) на петтата Конференција на ИПАИТ во Хелсинки. ИПАИТ е светска интерпарламентарна институција која има за цел промовирање на соработката во ИТ и комуникациските технологии. 
*** 
Софтверскиот дел на грчкиот производител за телекомуникациска опрема, Интрасофт интернешнал, го доби договорот од 20 милиони евра за обезбедување на мрежна поддршка за Европската комисија (ЕК), објави претпријатието во четвртокот (25-ти јануари). Според овој договор, „Интрасофт интернешнал“ ќе обезбеди поддршка за податоците на ЕК, телефонијата, видеоконференциските и телевизиските мрежи во текот на следните шест години. 
*** 
Регионална конференција насловена како „Унапредување на конкурентноста преку меѓународните стандарди и технички регулативи“ се одржа во македонската Стопанска комора во Скопјe во четвртокот (25-ти јануари). На конференцијата присуствуваа ИТ здруженија и експерти од Босна и Херцеговина, Бугаријa и Македонија. Учесниците се согласија дека воведувањето на меѓународните стандарди за квалитетно работење било клучно за напредокот на ИТ индустриите во регионот и за тоа истите да станат атрактивни за странските клиенти и инвеститори. 
 *** 
Maкедонскиот Интернет провајдер On.net во средата (24-ти јануари) започна да нуди телефонски услуги за фиксната телефонија. On.net е вториот фиксен телефонски оператор во Македонија, по унгарската Македонски телекомуникаци (МТ). Претпријатието вели дека планира да се натпреварува со МТ нудејќи пониски цени за меѓународните повици. 
(Разни извори -- 22/01/07-29/01/07) 
