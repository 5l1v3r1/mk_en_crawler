02/03/2006
TИРАНА, Албанија -- Македонскиот премиер Владо Бучковски во средата (1-ви март) ја заврши дводневната посета на Албанија. Тој и неговиот албански колега, Сали Бериша, се состанаа на разговори во врска со начините за унапредување на билатералните економски врски, и особено за можноста македонските претпријатија да добијат преференцијален статус за услугите преку албанското пристаниште во Драч, како и за учество во изградбата на автопатот Приштина-Тирана.
Во другите вести од средата, француската влада вети дека ќе стори сé што е во нејзина моќ за ратификување на Договорот за стабилизација и асоцијација на Албанија со ЕУ, со што ќе се отвори патот за парламентарната ратификација. Ова беше пораката што францускиот министер за надворешни работи, Филипе Дуст-Блази, му ја пренесе на албанскиот колега, Бесник Мустафај, на нивниот состанок во Париз. (Aлбански вести - 02/03/06; веб-страница на албанскиот претседател, веб-страница на македонската влада - 01/03/06)
