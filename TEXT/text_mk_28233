19/09/2010
СКОПЈЕ, Македонија -- Земјата во петокот (17-ти септември) го презеде едногодишното претседавање со Здружението на полициски началници од Југоисточна Европа (СЕПЦА) од Босна и Херцеговина (БиХ). На состанокот на одборот на здружението во Охрид, директорот на македонското Биро за јавна безбедност, Љупчо Тодоровски, рече дека Македонија за време на своето претседавање ќе се фокусира на спроведувањето на 16 проекти поврзани со организирањето на криминалните групи во регионот. Тој додаде дека полициските институции во Италија, Австрија и Турција покажале интерес за учество во активностите на СЕПЦА, додека ЕУЛЕКС понудил персонална и техничка поддршка. Учесниците се сложија дека главните предизвици со кои се соочува регионот се трговијата со луѓе и дрога, финансискиот криминал, корупцијата и тероризмот. (MИА, Макфакс, А1 - 17/09/10)
