29/04/2009
СТРАЗБУР, Франција -- И покрај периодот на турбулентна транзиција, Србија се движи напред и постигнува напредок на својот пат кон интеграцијата во ЕУ, заклучи во вторникот (28-ми април) Парламентарното собрание на Советот на Европа (ПАЦЕ). Во резолуцијата, ПАЦЕ ја повика Србија да подготви патоказ кој ќе ги предвиди конкретните чекори за реформа на нејзините демократски институции, особено парламентот, за подигнување на нивото на заштита на човековите права и зајакнување на владеењето на правото. Според резолуцијата, опозициските партии во Србија треба да усвојат конструктивен пристап во парламентот, додека мнозинството треба да се посвети на постигнување значаен дијалог со опозицијата. (Веб-страница на ПАЦЕ, Б92, Бета, Фонет - 28/04/09)
