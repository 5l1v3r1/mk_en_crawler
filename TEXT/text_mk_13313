27/10/2005
ТИРАНА, Албанија -- Генералниот секретар на НАТО, Јап де Хоп Шефер, потврди дека вратите на Пактот и понатаму се отворени за Албанија, и побара од земјата да продолжи со својата работа на реализирањето на стандардите за членство. За време на состанокот со албанскиот министер за надворешни работи, Бесник Мустафај, во средата (26-ти октомври) во Брисел, Де Хоп Шефер, исто така, ја потврди конструктивната улога на Албанија во регионот, посочувајќи дека таа ќе биде од корист додека меѓународната заедница работи на решавањето на прашањето на статусот на Косово. 
Мустафај, исто така, се состана со шефот за безбедност на ЕУ, Хавиер Солана, потврдувајќи ја посветеноста на владата на спроведувањето на реформите поврзани со ЕУ и брзото завршување на разговорите во врска со Спогодбата за стабилизација и асоцијација. (Aлбански вести - 27/10/05; веб-страница на НАТО - 26/10/05)
