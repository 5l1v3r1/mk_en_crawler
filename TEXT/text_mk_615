10/11/2004
(Разни извори -- 03/11/04 – 10/11/04)
Бугарскиот тим археолози, предводен од Георги Ганецовски, откри женски скелет, стар 9.000 години, како и остатоци од фарма на локација во северноисточна Бугарија. Скелетот е најстариот досега пронајден на Балканот. Ископувањето ќе продолжи на почетокот од 2005 година. 
*** 
Вториот по ред Фестивал на средновековна уметност се одржа на 6-ти и 7-ми ноември во Букурешт. Настанот опфати голем број изложби на фоклорни предмети, накит и икони. 
*** 
Дваесетиосмиот фестивал „Гусла“ во Србија и Црна Гора и Република Српска беше отворен на 6-ти ноември во Белград. Четириесет музичари од регионот се собраа на традиционалниот српски музички натпревар, кој е обновен по шестгодишна пауза. 
*** 
Хрватскиот Совет на националните малцинства го организираше својот седми по ред годишен концерт. Петнаесет културни здруженија учествуваа на настанот, меѓу кои и претставниците на етничките Чеси, Унгарци, Македонци, Полјаци, Црногорци, Роми, Бошњаци, Словенци, Албанци, Евреи, Словаци и Срби. 
*** 
Првиот филмски фестивал „Балкан бум“ започна на 8-ми ноември во Букурешт. Фестивалот, кој се одржа во текот на викендот -- заедничка иницијатива на романските власти, институтот „Гете“ и Францускиот институт -- има за цел да го претстави новиот бран режисери во регионот од 1990 година. 
*** 
Снимањето на новиот филм „Контакт“, македонско-германска копродукција, започна на 8-ми ноември во Скопје. Главните улоги во филмот, во режија на Сергеј Станојковски, ги толкуваат српскиот актер Никола Којо и македонската актерка Лабина Митевска. 
*** 
На 8-ми ноември во Музејот на фотографијата во Солун, Грција се одржа архивската изложба на дела на грчкиот фотограф Леонидас Папазоглу (1872-1918), насловена како „Фотографски портрети од Костур“ . Изложбата ја организираше Јоргос Коломбиас, најголемиот колекционер на делата на Папазоглу. 
*** 
Дваесетипрвите театарски средби на Босна и Херцеговина започнаа на 4-ти ноември во Брчко. Настанот кој се одржа во текот на изминатиот викенд ја одбележа годишнината од смртта на Заим Музаферија, еден од најпознатите актери од земјата. 
