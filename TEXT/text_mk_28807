11/10/2010
БЕЛГРАД, Србија -- Апелацискиот суд во Белград во понеделникот (11-ти октомври) ја поништи 12-годишната затворска казна за босанскиот државјанин Илија Јуришиќ, осуден минатата година за воени злосторства извршени за време на босанскиот конфликт во периодот 1992-1995 година. Судот, во меѓувреме, нареди повторување на судењето и негово ослободување. Во септември 2009 година, тој беше прогласен виновен за наредување на нападот врз конвој на поранешната Југословенска народна армија, кој се повлекуваше од Тузла во мај 1992 година. Најмалку 51 војник загина, а 50 беа повредени во нападот, според пресудата. Јуришиќ беше уапсен во Белград во 2007 година и оттогаш е во притвор. Тој ги негира сите обвиненија. (Бета, Б92, Танјуг, Фена, sarajevo-x.com - 11/10/10) 
