11/08/2006
МАЛА РЕЧИЦА, Македонија -- Али Ахмети, претседателот на Демократската унија за интеграција (ДУИ) на етничките Албанци, во четвртокот (10-ти август) рече дека неговата партија не ја прифаќа улогата на опозиција. Во изјавата за медиумите Ахмети го повика претседателот на ВМРО-ДПМНЕ и мандатор Никола Груевски повторно да размисли за својата одлука да ја исклучи ДУИ од новата влада, ако сака да биде „премиер на сите граѓани на Македонија“. Ахмети инсистира на тоа дека одлуката на Груевски го крши Охридскиот мировен договор, со оглед на тоа што ДУИ го освои мнозинството гласови на етничките Албанци на парламентарните избори на 5-ти јули. ВМРО-ДПМНЕ негира какво било кршење на Охридскиот договор, со оглед на тоа што Демократската партија на Албанците е дел од новата коалициска влада. (Дневник, Вечер - 11/08/06; A1 ТВ, Телма ТВ, Макфакс - 10/08/06) 
