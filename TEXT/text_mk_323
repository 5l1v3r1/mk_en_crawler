05/04/2010
Од ХК Цанис за Southeast European Times во Атина -- 05/04/1
Во светот на туризмот, фразата „зафрлено место“ најчесто се поистоветува со далечни и егзотични екскурзии. Но, во Грција, оваа фраза лесно може да значи начин да се избегнат скапите дестинации кои често паѓаат на памет кога се разгледуваат патувањата во оваа земја. Ова посебно важи за туристите надвор од скапата еврозона. 
Одговорот е југоцентралната област од копното на Грција во и околу планината Парнасус; „домот“ на митските музи висок 2457м. Во близина се наоѓа и Делфи -- местото на изворот и храмот на Аполон -- некогаш познато како „папокот на светот“.
Одликувајќи се со посебен медитерански планиниски предел и мали накривени планини кои водат до насади со маслинки, патувањето во Парнасус е ефтино и е свет оддалечен од метежот и вревата на крајбрежните летувалишта и шик, скапите острови. 
Може да си поминете одлично во текот на целата година. Најстарите ски центри во Грција -- Келарија и Фтеролака -- се наоѓаат на источните падини на Парнасус, над удобниот и релаксираниот град Амфиклија. Почетокот на топлото време, исто така, носи параглајдери на карпите во Амфиклија. 
Според градоначалникот на Амфиклија Накос Цитсипис, релативната предност на пошироката општина е нејзината природна убавина заедно со истакнатото гостопримство на мештаните како втора природа, настрана од строго комерцијалната смисла.
„Нудиме мирна средина која ги поттикнува посетителите да ја откријат околината со истражување на бројните траги и патеки, оддалечените капели на падините на планината и да уживаат во нашите фестивали и традиции, по кои Амфиклија е добро позната“, вели Циципис. 
Понатаму на запад --160 до 200км од Атина -- посетителите можат да уживаат во неспоредливото археолошко место Делфи надвор од сезоната, кога не е преполно со туристи од целиот свет. Ако е неизбежна посетата во лето, крајбрежното селце со умерени цени Итеа лежи на приближно 10км јужно од Коринтскиот Залив.
Галаксиди, уште еден удобен крајбрежен град, лежи југоисточно по должината на истиот залив. 
Традиционалните хотели, заедно со помодните, и дефинитивно поексклузивните, еко и агро туристички единици, како и поновите бутик хотели - особено во Делфи и Арахова - нудат многу конкурентни вонсезонски цени.
По празникот Велигден и во текот на долго лето, местото Арахова кое виси на карпа е добра вредност. Делфи, само западно од живописната Арахова и на истиот пат, е идеален за есенски и пролетни екскуризии од околните градови, како и Атина.
Амфиклија, во подножјето на источните падини на Парнасус, доминира на идиличната долина Кифисос, со десетина живописни села со поглед на долината од околните подножја и планини, имено, врвовите на Калидромос, Парнасус, Ити и Гиона.
Агоријани и Полидросо се два такви села, до кои лесно се стигнува преку стариот автопат Ливадија-Ламија северно од Амфиклија, во кои има традиционални ресторани за скара и кафулиња редовно посетувани од страна на локалните жители и туристите.
„... нашево поднебје, каде што се наоѓаат изворите на реката Кифисос, беше примарниот пат за храмовите на антиката во Делфи, со олтари на изворите кои им служеле на античките аџии ", рече Јоргос Георгусис, градоначалникот на Парнасус." Денес, нашата област ја спојува историјата со познати антички и средновековни споменици, заедно со природната убавина и една многу здрава клима. "
Георгусис истакна дека близината на главниот автопат Атина-Солун, заедно со солидните туристички услуги во селата Епталофос и Полидросос, овозможува целогодишни посети од страна на излетниците, планинарите и љубителите на пешачењето.
Врвот на Парнасус и нејзиното плато долго време и конкурираат на планината Олимп заради тоа што се полесни за пешачење. Таа е полна со проодни патеки, прекрасни глетки, изобилна природа, како и со благ терен.
Една добро обележана патека води од запад на Амфиклија кон Арахова низ планинскиот венец Парнасус. Класичарите ќе се потсетат дека низ оваа патека географот Павзаниј од 2-от век ја опиша пештерата Корисијан, место на богопочитување на митскиот Пан и нимфите. Оваа пештера е огромна: 60м долга, 26м широка и 12м висока. Таа е една од геолошките и историските главни атракции на патувањето во Парнасус. 
Како и во другите региони на Балканот, темпирањето на посетата на одредена локација со патрониот празник на тоа дело додава вистинска фолклорна атмосфера. 
Пријатниот дискретен пристап кон туризмот во овој регион, главно насочен кон урбанитите од Атина и околните градови во потрага за продолжени викенди далеку од немилосрдната конкуренција, го става патувањето во Парнасус на дофат, дури и во сегашните времиња на штедење. 
