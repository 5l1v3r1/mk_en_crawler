07/07/2009
ПРИШТИНА, Косово -- Премиерот Хашим Тачи во понеделникот (6-ти јули) објави дека владата ќе одвои 300.000 евра за реконструкција на куќите што им припаѓаат на сите заедници во Митровица. Тој рече дека враќањето на граѓаните на нивниот имот претставува легитимно право на сите и рече дека реконструкцијата на домовите ќе создаде нова клима за меѓуетничка комуникација и интеграција на поделениот остров.
Во другите вести од понеделникот, генералниот секретар на ОН, Бан Ки-Мун, беше во Женева, каде што го претстави извештајот за спроведувањето на Милениумските цели за развој низ целиот свет. Тој истакна дека напредокот е бавен за повеќето цели зацртани за 2015 година, вклучително и оние што ги одреди косовскиот парламент. Тука спаѓаат намалувањето на сиромаштијата и стапките на морталитет на децата, борбата против епидемиите и развојот на глобалното партнерство за развој. (Зери, Коха Диторе, Лајм - 07/07/09)
