03/05/2004
БУРСА, Турција -- Властите велат дека полицијата спречила бомбашки заговор во врска со јунскиот самит на НАТО во Истанбул, на кој ќе присуствуваат светски водачи. Полицијата уапси најмалку 16 членови на Ансар ал Ислам, терористичка организација поврзана со Ал Каеда, изјави во понеделникот (3-ти мај) гувернерот на Бурса. Огуз Кан Коксал рече дека полицијата конфискувала голема количина оружје и експлозиви во рацијата во Бурса, 250 километри јужно од Истанбул, како и Це-де-а со снимки за заговорот. Властите објавија дека апсеoата се спроведени како резултат на едногодишна истрага. Истанбул претрпе серија катастрофални самоубиствени бомбашки напади со возила во ноември, при што загина 61 лице. Ал Каеда ја презеде одговорноста за тие напади. (СНН - 03/05/04)
