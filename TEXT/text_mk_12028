15/03/2005
БЕЛГРАД, Србија и Црна Гора -- Српскиот заменик-премиер Мирољуб Лабус во понеделникот (14-ти март) изјави дека ако генералите Сретен Лукиќ и Небојша Павковиќ не му се предадат на Трибуналот на ОН за воени злосторства во рок од две недели, владата ќе ги уапси. Во одделна изјава од понеделникот премиерот Воислав Коштуница рече дека српската влада сака да го реши проблемот со соработката во врска со воените злосторства „еднаш засекогаш“. Неговата изјава беше дадена за време на состанокот на амбасадорите на земјите-членки на ЕУ во Белград. Во вторникот претседателот на Трибуналот на ОН за воени злосторства, Теодор Мерон, го посети Белград и оствари разговори со Коштуница и други официјални претставници. За време на неговата посета се појавија извештаи дека поранешниот офицер на босанските Срби, Драго Николиќ, одлучил да се предаде. (Б92, Taнјуг, Бета - 15/03/05; Taнјуг - 14/03/05)
