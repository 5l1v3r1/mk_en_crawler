10/07/2006
АТИНА, Грција -- Генералниот секретар на НАТО Јап де Хоп Шефер во петокот (7-ми јули) потврди дека Алијансата ќе ги задржи своите војници во Косово, посочувајќи дека сега засега не се разгледува евентуална промена во сегашната бројка од вкупно 17.000 припадници. Тој го изјави ова за време на посетата на Атина, последна од неговата турнеја низ регионот. Според Де Хоп Шефер „НАТО не може да си дозволи да го намали присуството“ во Косово. (Катимерини - 08/07/06; AФП, Ксинхуа - 07/07/06)
