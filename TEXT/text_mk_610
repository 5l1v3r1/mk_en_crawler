15/12/2004
(Разни извори – 08/12/04 – 15/12/04)
Романката Каталина Понор го освои првото место на финалето во натпреварот на греда на Светскиот куп во гимнастика во Бирмингем, Велика Британија, на 13-ти декември, задржувајќи го својот статус на број еден гимнастичарка во оваа дисциплина со резултат од 9,725. Понор, исто така, го освои среброто во натрпеварот на партер, по Бразилката Дајане Дос Сантос. На натпреварот во скок со стап за мажи Бугаринот Филип Јанев го освои сребрениот медал, а Романецот Мариан Драгулеску бронзениот. Уште еден романски атлетичар, Мариус Урзица, го освои бронзениот медал во категоријата разбој. 
***
Хрватската скијачка Јаница Костелиќ на 12-ти декември го освои бронзениот медал на Светскиот куп во слалом во Алтенмаркт, Австрија. Финката Тања Путиеанен беше прва, а втора беше Австријката Марлис Шилд. Костелиќ е трикратен олимписки шампион. 
*** 
Минатата недела во Грција беше објавена книга од 600 страници за славната грчка актерка, политичка активистка и поранешна министерка за култура, Мелина Меркури (1925-1994 год.). Книгата вклучува и филмски постери од „Никогаш во недела“, „Федра“, „Топкапи“ и други меѓународно познати филмови со Меркури. 
*** 
На 15-ти декември во Софија беше отворен традиционалниот Божиќен саем на книгата. Четиридневниот настан се очекува да привлече 145 учесници од издавачки, печатарски и рекламни претпријатија од земјата. 
*** 
Американскиот амбасадор во Aлбанија Maрси Рис го отвори Американското ќоше во јавната библиотека „Шефкет Мусарај“ во Валона. Рис рече дека центарот ќе им овозможи на Албанците да се запознаат со САД, нивната власта, култура и литература. 
*** 
Министерскиот совет на Босна и Херцеговина минатата недела одлучи да ја започне формалната процедура за прием на БиХ во Еуримиџис, фонд на Советот на Европа за копродукција, дистрибуција и прикажување на европски кинематографски дела. Владата на БиХ, исто така, го номинираше Никола Ковач за член на управниот одбор на Еуримиџис. 
