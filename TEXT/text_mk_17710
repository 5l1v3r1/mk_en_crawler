25/03/2007
ПРИШТИНА, Косово, Србија -- УНМИК во петокот (23-ти март) побара од Букурешт да ги стави на располагање 11-те романски полицајци кои беа повлечени од Косово и покрај тековната истрага. Се работи за одговорот на полицијата на митингот за независност кој се претвори во насилство минатиот месец. Двајца демонстранти загинаа кога полицијата отвори оган со гумени куршуми на 10-ти февруари. УНМИК побара од полицајците да останат во Приштина додека не заврши истрагата на почетокот од април. Романија вели дека ги повлекла сите свои 75 полицајци од Косово бидејќи тие веќе го продолжија својот период на служба за еден месец. (веб-страница на ОН, АП - 23/03/07)
