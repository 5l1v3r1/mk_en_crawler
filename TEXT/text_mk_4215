19/08/2008
 Бугарскиот борач Радослав Великов освои бронза во категоријата слободен стил до 55 килограми во вторникот (19-ти август), поразувајќи го Намиг Севдимов од Азербејџан. Бугарија сега има три медали во борење на Игрите во Пекинг. 
*** 
 Српскиот машки одбојкарски тим го победи Египет и влезе во четвртфиналињата. Резултатот беше 3:0 (25-16, 25-13, 25-17). Тимот на Египет, кој не победи на ниту еден натпревар во Пекинг, беше елиминиран. Србија сега игра против Бразил, Русија или Полска. 
*** 
 Хрватскa го порази Иран со 91:57 во прелиминарниот круг од турнирот во кошарка за мажи. Марин Розиќ и Марко Томас постигнаа по 16 поени, додека Никола Пркачин освои 15 поени, а Дамјан Рудез постигна 13 поени. Хрватска е сега на третото место во својата група и ќе се соочи со Шпанија в среда. 
*** 
 Романските олимписки надежи доживеаја удар во вторникот, кога гимнастичарот Маријан Драгулеску го пропушти вториот партер и испадна од борбата за медали. Тој беше фаворит за победа во оваа категорија. Во меѓувреме, Стелиана Нистор заврши на седмото место во натпреварот на разбој. Таа се соочи со остра конкуренција од Кинеската Хе Кексин, која на крајот го освои златото, како и од Настија Лиукин од Соединетите Држави. Во фрлање диск Николета Грату беше фаворит, но ја пропушти шансата за злато. 
*** 
Тркачката Елени Артимата од Кипар стигна до вториот круг од натпреварите на 200 метри спринт за жени, квалификувајќи се со 23,58. Таа беше на четвртото место.
*** 
 Романската тркачка Јонела Тирлеа помина низ елиминаторните трки за жени на 200 метри, квалификувајќи се на четвртото место зад Рогаја Ал-Гасра од Бахреин, Емили Фримен од Велика Британија и Керон Стјуард од Јамајка. Времето на Тирлеа беше 23.24. 
 *** 
Во борење во слободен стил за мажи, Албанецот Сахит Призрени изгуби од Базар Базаргуруев од Киргистан во осминафиналето од категоријата до 60 килограми. Базаргуруев на крајот изгуби од Јапонецот Кеничи Јумото, кој го освои бронзениот медал. 
*** 
 Mакедонскиот борач во слободен стил Музат Рамазанов изгуби од Залимкан Хусејнов од Азербејџан. Тие се натпреваруваа во категоријата до 60 килограми. 
 (Разни извори – 19/08/08)  
