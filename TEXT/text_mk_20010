19/12/2007
ЉУБЉАНА, Словенијa -- ЕУ ќе помогне во изнаоѓање решение за прашањето за статусот на Косово и нема да ги игнорира своите обврски кон народот таму, и покрај неуспехот на преговорите во кои посредуваше меѓународната тројка, изјави во вторникот (18-ти декември) Хавиер Солана во Љубљана. По состанокот со словенечкиот министер за надворешни работи, Димитриј Рупел, Солана за новинарите изјави дека нема некоја голема поделеност во рамките на ЕУ во врска со Косово, и истакна дека обединетата позиција на ЕУ ќе биде од клучно значење за трајно решение. Советот за безбедност на ОН в среда ќе ја започне расправата за иднината на Косово.
Исто така, претставникот на ЕУ во тројката посредници, Волфганг Ишингер, рече дека е сигурен оти процесот на решавање на статусот ќе заврши мирно. Говорејќи во Берлин доцна во понеделникот, Ишингер ја минимизираше заканата на Србија за употреба на воена сила ако Косово прогласи независност. (Tелеграфи, Балканвеб, РТК, РТРС, Бета, Б92, Ројтерс - 18/12/07)
