21/06/2009
НИКОЗИЈА, Кипар -- Началникот на полицијата Јаковос Папакостас поднесе оставка во четвртокот (18-ти јуни) по завршувањето на истрагата за минатогодишното бегство на озлогласен криминалец. Истрагата, која ја спроведе обвинителството, покажа дека бегството било олеснато од корумпирани полицајци. Антонис Китас, познат како „Ал Капоне“ побегна од приватна болница во Никозија во декември. Тој одлежуваше доживотна затворска казна за бруталното силување и убиство на две странски државјанки во 1994 година. Во петокот државниот обвинител Петрос Клеридес рече дека обвинителството ќе поднесе обвиненија против шестмина полицајци и затворски чувари во врска со бегството. (КНА, Фамагуста Газете - 20/06/09; КНА, АП, Ројтерс, АФП, Ксинхуа, Фамагуста газете - 18/06/09)
