23/03/2009
ТИРАНА, Албанија -- Дорис Пак, шефицата на комитетот за Југоисточна Европа на Европскиот парламент, во петокот (20-ти март) рече дека Албанија не е подготвена за пристапување во ЕУ. „Албанија има долг пат пред да пристапи во ЕУ, и таа мора да продолжи со исполнување на условите на ЕУ во сите области“, рече Пак на крајот на официјалната посета на Тирана. Таа ги охрабри албанските политичари да ги продолжат напорите за исполнување на европските стандарди, истакнувајќи дека одржувањето слободни и демократски избори во јуни ќе биде суштинско за кандидатурата на државата за ЕУ. Албанија треба да пристапи во НАТО на почетокот на следниот месец. (Топ ченал, Клан, Вижн +, Њус 24 - 20/03/09)
