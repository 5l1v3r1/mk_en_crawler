04/06/2008
БРИСЕЛ, Белгија -- Комесарот за информатичко општество и медиуми на ЕУ, Вивиен Рединг, во вторникот (3-ти јуни) ја предупреди Бугарија дека Европската комисија (ЕК) ќе ја тужи земјата ако не почне да го користи универзалниот телефонски број за итни случаи на ЕУ, 112, до крајот на јуни. На презентацијата на веб-страницата изготвена за информирање на јавноста во врска со користа од 112, Рединг рече дека овој телефонски број е достапен моментно само во Софија и во нејзината околина. „Бугарија е единствената земја-членка на ЕУ каде што универзалниот број за итни случаи не функционира според барањата“, истакна таа. (Ројтерс, Дневник - 03/06/08) 
