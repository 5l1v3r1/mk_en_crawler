04/08/2003
ЗАГРЕБ, Хрватска -- Слаб земјотрес ги потресе јужна Босна и Херцеговина и Хрватска рано во неделата (3-ти август). Забележани се мали штети во Метковиќ, во Дубровник и на полуостровот Пеsешач во Хрватска. Властите јавија за неколку послаби земјотреси во саботата, кои не предизвикаа штети.
Во другите вести, нов шумски пожар избувнал во близина на приморскиот град Задар, веднаш по акцијата на пожарникарите со која ги ставиле под контрола пожарите на островите Хвар и Брач. Околу 500 пожарникари со 48 возила и четири авиони, скоро четири дена се борат со пожарите кои се шират со ветровите. Најновиот пожар им се заканува на пространите дабови шуми во централна Далмација. (ХИНА, АФП - 03/08/03)
