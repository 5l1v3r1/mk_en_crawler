28/07/2008
AНКАРА, Турција -- Еден припадник на терористичката Курдистанска работничка партија (ПКК) беше убиен, а двајца други беа ранети во понеделникот (28-ми јули), во неуспешен напад врз полициска станица во источната провинција Бингол. Властите велат дека тројцата напаѓачи, кои поседувале оружје и експлозиви, пристигнале со такси кое насилно го одзеле. Полицајците отвориле оган, погодувајќи ги тројцата, рече гувернерот на Бингол, Ирфан Балканлиоглу.
Во неделата, мина поставена од членовите на ПКК уби тројца цивили во југоисточната провинција Хакари. Новинската агенција Анадолу објави дека загинале членови на едно семејство кога нивниот камион нагазил на мината. (новинска агенција Анадолу, Ројтерс, Ксинхуа, СНН Турк - 28/07/08, Хуријет, новинска агенција Анадолу - 27/07/08)
