10/10/2007
ЗАГРЕБ, Хрватска -- Инспекторите од канцеларијата на Хашкиот трибунал за воени злосторства во Загреб, во вторникот (9-ти октомври) го сослушаа уредникот на локалниот весник „Слободна Далмација“, во врска со објавувањето во мај на тајни информации поврзани со судските активности. Младен Плесе, заедно со поранешниот главен уредник на државната Хрватска телевизија, Владимир Рончевиќ, се обвинети за објавување делови од обвиненијата против хрватските генерали Анте Готовина, Иван Чермак и Младен Маркач, кои биле означени како врвна тајна во тоа време. (ХРТ, Б92, Бета, АП, Интернешнал хералд трибјун - 09/10/07)
