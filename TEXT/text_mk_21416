30/10/2008
БЕЛГРАД, Србија -- Апсењето на обвинетиот за воени злосторства Ратко Младиќ претставува приоритет број еден за владата, рече Расим Љајиќ, шеф на српскиот национален совет за врски со Трибуналот на ОН за воени злосторства. „Реално гледано, тоа е најголемиот проблем за оваа влада. Сега, цела Србија е заложник на Младиќ“, изјави тој за весникот „Вечерње новости“ во средата (29-ти октомври). Тој истакна дека ако Србија наскоро не го екстрадира Младиќ во Хаг, тоа ќе го блокира нејзиниот процес на интеграција во ЕУ, што ќе предизвика политички проблеми.
Во другите вести, најновата политичка партија во Србија, Српската напредна партија (СНС), негира дека преговарала за формирање коалиција со Демократската партија на претседателот Борис Тадиќ. СНС, предводена од поранешниот заменик-претседател на Српската радикална партија, Томислав Николиќ, во средата издаде соопштение во кое се потврдува дека како опозициска партија таа ќе остана жесток противник на владеењето на Тадиќ. (Вечерње новости, Бета, Б92, АФП, РТС, Танјуг - 29/10/08)
