25/11/2009
СОФИЈА, Бугарија -- Американскиот вршител на амбасадорската функција во Бугарија, Сузан Сутон, во вторникот (24-ти ноември) ја повика земјата да прекине со користењето на оружјето од времето на Советскиот Сојуз. Говорејќи на Меѓународната конференција за одбрана и безбедност во Софија, организирана од Атлантскиот клуб во Бугарија и Информативниот центар на НАТО, Сутон рече „во овие тешки времиња, сите сојузници се соочуваат со тешки буџетски одлуки. Но, ние не смееме да ги заборавиме своите обврски кон Алијансата и нејзините суштински мисии. За сите членки на НАТО, клучен импратив е: способноста за распоредување и меѓусебната оперативност. Еден од начините за ослободување ресурси за овие важни мисии е прекинувањето на застарените наследени системи кои се неефикасни или несоодветни за мултилатералните операции“. (TВ Европа, Булфакс, Ксинхуа - 24/11/09)
