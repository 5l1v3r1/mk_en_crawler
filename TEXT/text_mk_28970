09/09/2010
ТИРАНА, Албанија -- Заменик генералниот секретар ан ОН, Аша-Росе Мигиро, во средата (8-ми септември) ја пофали Албанија за нејзиниот економски, социјален и политички напредок. Мигиро беше во Тирана, каде што се состана со претседателот Бамир Топи и други високи претставници, на разговори околу Милениумските развојни цели. „Развојот претставува клучен елемент на мирот и безбедноста“, истакна Мигиро на вториот ден од нејзината посета. Албанија разви добри односи со ОН, додаде таа. Топи изрази благодарност за работата на ОН особени преку нивната иницијатива „Работење како едно“, пилот-проект чија цел е зголемување на влијанието на ОН преку покохерентни програми, намалување на трансакциските трошоци за владите, и помали режиски трошоци за системот на ОН. Претходно во средата, Мигиро се состана со претседателката на парламентот, Џосефина Топали, и ја пофали нејзината улога во борбата против корупцијата и зајакнувањето на правата на жените и децата. (Toп ченал, Алсат, Њус 24, Панорама - 08/09/10)
