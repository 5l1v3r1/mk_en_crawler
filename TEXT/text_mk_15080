01/03/2006
СОФИЈА, Бугарија -- За време на посетата на Софија во вторникот (28-ми февруари) холандскиот министер за надворешни работи, Бернард Бот, ја изрази поддршката на неговата земја за закажаниот влез на Бугарија во ЕУ на 1-ви јануари 2007 година. На состанокот со премиерот Ивајло Калфин и со премиерот Сергеј Станишев, Бот ги увери дека ратификувањето на Спогодбата за пристап во ЕУ на Бугарија -- која беше усвоена на седницата на долниот дом на холандскиот парламент на почетокот од февруари и сега чека на одобрување од сенатот -- ќе биде целосно успешно. Од Бугарија Бот ќе отпатува за соседна Романија. (Девет часот - 01/03/06; веб-страница на бугарската влада, БНР - 28/02/06)
