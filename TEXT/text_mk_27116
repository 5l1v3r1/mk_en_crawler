05/03/2010
МАДРИД, Шпанија -- Црногорецот осомничен за воени злосторства Веселин Влаховиќ, уапсен во Шпанија претходно оваа недела, призна во четвртокот (4-ти март) дека убил повеќе од 100 муслимани во поранешна Југославија. Според мадридскиот дневен весник „Ел паис“, т.н. „Чудовиште од Грбавица“ й рекол на полицијата дека убил луѓе и ги запалил нивните тела, но не чувствува каење. „Зошто? Бидејќи тие ја убија мојата жена и деца“, рече Влаховиќ. Тој, исто така призна дека ја водел групата наречена „Бели ангели“, чии членови силуваа жени за време на конфликтот во периодот 1992-1995 година. Влаховиќ е обвинет за убиства, силување и тортура на несрпското население, додека бил член на паравоената единица од 1992 до 1993 година. Него го бараат црногорските, српските и босанските власти. (ДПА, Ел Паис - 04/03/10)
