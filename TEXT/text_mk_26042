16/02/2010
ПРИШТИНА, Косово -- Мешаната комисија на ЕУЛЕКС и косовски судии во Окружниот суд во Приштина, во понеделникот (15-ти февруари) го одложија судскиот процес за водачот на движењето Ветевендосје (Самоопределување), Албин Курти, за една недела. Курти е обвинет дека учествувал во толпата која изврши кривично дело и дека учествувал во толпата што ги спречи полицајците да ги извршат своите должности за време на демонстрациите пред три години. Тој е единственото лице кое се смета за одговорно за демонстрациите на 10-ти февруари 2007 година, за време на кои двајца демонстранти починаа, а повеќе од 80 лица беа повредени. Курти го бојкотираше почетокот на судењето во понеделникот, протестирајќи поради меѓународните мисии кои не ја признале независноста на Косово. (Коха Диторе, Експрес, Косова Сот, Зери - 16/02/10; Клан Косова, РТВ 21 - 15/02/10)
