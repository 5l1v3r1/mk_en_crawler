28/12/2008
БАЊА ЛУКА, Босна и Херцеговина (БиХ) -- Полицијата во саботата (27-ми декември) соопшти дека уапсила двајца босански муслимани осомничени за тортура и убиство на српски цивили и воени затвореници за време на конфликтот во периодот 1992-1995 година. Сулејман Бербиќ и Ќамил Билиќ беа уапсени во петокот во северното село Вечиќи, во близина на градот Котор Варош. Поранешните припадници на босанската армија се осомничени за тортура на српски цивили и војници, рече судијата Желимир Лепир. Тие, исто така, се осомничени во врска со смртта на двајца српски воени затвореници. Наводните воени злосторства биле извршени во Вечиќи помеѓу јули и октомври 1992 година. (AФП, Глас Српске, РТРС, - 27/12/08)
