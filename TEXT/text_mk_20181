19/10/2007
ВЕЛСЕН, Холандија -- Пет европски земји во четвртокот (18-ти октомври) потпишаа договор за распоредување на персоналот на Европските жандермериски сили во Босна и Херцеговина (БиХ). Договорот го потпишаа Франција, Италија, Холандија, Шпанија и Португалија. Според договорот петте земји ќе испратат паравоена полициска единица од 140 припадници во БиХ, која ќе ги поддржи напорите на полицијата на ЕУ, ОН, ОБСЕ и НАТО.
Во другите вести, армијата на БиХ се закани со колективен бојкот ако Министерскиот совет ги спроведе плановите за намалување на платите на воениот персонал. Началникот на Генералштабот на БиХ, генерал-полковник Сифет Поџиќ, предупреди дека БиХ нема да има армија ако нацрт-законот за намалување на платите за 35 отсто биде одобрен. (AФП, Фокус, Макфакс - 18/10/07)
