26/09/2010
ЊУЈОРК, САД -- Разговорите со Косово ќе почнат наскоро, рече српскиот претседател Борис Тадиќ пред Генералното собрание на ОН во саботата (25-ти септември). Во своето обраќање пред учесниците на 65-тата сесија на собранието, Тадиќ повика на трпеливост и рече дека двете страни мора „да најдат решение на оние прашања кои ќе дозволат градење на довербата кај секоја од страните“. Во исто време, Тадиќ потврди дека Србија никогаш нема да ја признае независноста на Косово. „Србија верува оти континуираното барање признавања е залудно и контрапродуктивно за духот во кој сега влегуваме. Секој кој сакаше да ја објасни својата поента го стори тоа -- и ние сé уште немаме јасно решение“, рече Тадиќ. (AФП, АП, Радио Слободна Европа, Танјуг, Б92, РТРС, Срна - 25/09/10)
