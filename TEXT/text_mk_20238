15/11/2007
МАДРИД, Шпанија -- Албанскиот министер за интеграција, Мајлинда Брегу, рече дека нејзината влада се надева дека ќе пристапи во ЕУ до 2017 година. Во говорот на состанокот на Европската комисија во средата (14-ти ноември) во Мадрид таа рече дека Тирана мора веднаш да спроведе неколку реформи во судскиот и изборниот систем, за да го исполни клучниот услов за интеграција во ЕУ. Таа додаде дека владата е решена да го направи тоа што е можно поскоро.
Во другите вести од средата, албанската опозициска Социјалистичка партија (СП) објави дека ќе ја промени својата работна стратегија во 2008 година. Наместо тивките состаноци во врска со животната средина, земјоделството и образованието, СП планира да одржува отворени протести на главните плоштади во земјата, против актуелната власт. (Кохајоне, албанско Министерство за интеграција, Коха Јоне, Шекуки, Шкип, Топ-ченал, Балканвеб - 14/11/07) 
