07/07/2009
АНКАРА, Турција -- Рускиот православен патријах Кирил во понеделникот (6-ти јули) ги повика турските власти повторно да ја отворат грчката православна семинарија на островот Хејбелиада (Халки на грчки јазик), во обид за зајакнување на верските слободи и малцинските права. Тој го изјави ова по разговорите со премиерот Реџеп Тајип Ердоган во Турција. Семинаријата, единствен објект кој й е на располагање на Источноправославната црква за обука на свештенство во Турција, беше затворена во 1971 година по усвојувањето на законот со кој институциите на високото образование беа ставени под државна контрола. Минатиот месец министерот за култура Ертугрул Гунај рече дека владата ја разгледува можноста за повторно отворање на семинаријата.
Во саботата Кирил се состана со православниот патријарх Бартоломеј во Истанбул, во обид за поправање на заладените односи помеѓу двете православни цркви. Москва одбива да го признае Бартоломеј како духовен водач на 250 милиони православни христијани во светот. (Новинска агенција Анадолу, АП, Интерфакс - 06/07/09; Хуријет, Ватан - 05/07/09)
