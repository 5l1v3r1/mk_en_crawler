15/06/2009
ЗАГРЕБ, Хрватска -- Хрватската селска партија (ХСС), членка на владејачката коалиција, во саботата (13-ти јуни) објави дека ќе ја напушти владата ако истата не ги исполни ветувањата што им ги даде на фармерите кои штрајкуваат. Водачот на ХСС, Јосип Фришчиќ, на партискиот состанок рече дека ако ветените пари за млекопроизводителите не бидат загарантирани, министерот за земјоделство, Божидар Панкретиќ, од ХСС ќе ја напушти позицијата.
Фармерите во четвртокот го прекинаа штрајкот откако владата прифати поголем дел од нивните барања. Едно од нив се однесуваше на мининалната откупна цена на млекото, која ќе биде зголемена од сегашните 0.26 евра на 0,30 евра за литар. (БТA - 14/06/09; Дневник, Јавно, Вјесник, Хина - 13/06/09)
