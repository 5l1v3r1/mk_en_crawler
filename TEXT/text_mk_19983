18/01/2008
АНКАРА, Турција -- Главниот обвинител на Врховниот апелационен суд, Абдурахман Јалканкаја дебатираше за тоа дали на жените треба да им се дозволи да носат шамии во јавните институции, искажувајќи го своето уверување дека забраната треба да остане. Во изјавата од четвртокот (17-ти јануари) тој рече дека политичките партии се премногу фокусирани на религиозниот аспект на ова прашање, во обид да ги смират различните верски и етнички групи, додека овде се работи повеќе за прашање на човековите права и право на личен избор. Јалканкаја предупреди дека ова прашање претставува пример за тоа како политичките партии повторно се обидуваат да ја поткопаат секуларната и унитарната структура на Турција. Претходно оваа недела, премиерот Реџеп Тајип Ердоган повика на укинување на забраната. (Заман, Сабах - 18/01/08; Агенција Анадолу, НТВ, Анка, АФП - 17/01/08)
