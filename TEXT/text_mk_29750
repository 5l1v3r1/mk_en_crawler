25/05/2011
TИРАНА, Албанија -- Исходот од локалните избори на 8-ми мај внимателно се следи од шефицата за надворешна политика на ЕУ, Кетрин Ештон, и комесарот за проширување на ЕУ, Штефан Филе. Во изјавата од вторникот (24-ти мај) двајцата претставници предупредија дека „законската оправданост на одлуката на Централната изборна комисија (ЦИК) за пребројување на т.н. погрешно ставени гласови е предмет на загриженост“. Процесот не е завршен, истакнаа Ештон и Филе, додавајќи дека внимателно ќе го следат процесот на приговори и оценките на ОБСЕ. 
Претходно во вторникот, портпаролката на Филе, Наташа Батлер, не може да каже дали процесот ги исполнува европските стандарди, бидејќи не е целосно завршен. Прелиминарните резултати покажуваат некои позитивни елементи на самиот ден на изборите, додаде таа. (ВоА, Топ ченал, Топ њус, Телеграфи - 24/05/11)
