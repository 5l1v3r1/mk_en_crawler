11/01/2010
 Maкедонското Министерство за образование потпиша Меморандум за разбирање со Швајцарија, вклучувајќи го еколошкото образование во локалниот училишен систем. Документот го потпишаа македонскиот министер за образование, Никола Тодоров, и швајцарската амбасадорка во Скопје, Никол Вирш. Меморандумот за разбирање предвидува вклучување лекции за екологијата во наставата, со истовремено подигање на свеста на учениците за прашањата поврзани со екологијата.
*** 
Првата трансплантација на вештачка рожница во Романија беше извршена во четвртокот (7-ми јануари) во приватна болница во Орадеа, округот Бихор. Врз 51-годишен пациент беше извршена коректива операција. Лекарите користеа вештачка рожница АлфаКор.
*** 
 Хрватското здружение за развој на аудио-визуелната уметност ја отвори првата хрватска веб-страница за реге: www.reggae.hr. Истата промовира реге музика -- која потекнува од Јамајка и стана позната во светот со уметниците како што се Боб Марли и Питер Тош -- поддржувајќи ги истовремено младите хрватски музичари преку мултимедиумски настани.
*** 
Тројца млади Романци кои студираат во Принстон, Харвард и Оксфорд во четвртокот (7-ми јануари) беа прогласени за студенти на годината за 2009 на земјата. Големата награда ја доби Теодор Брасовеану, кој работи на својот докторат по теоретска физика на Принстон. Корина Тарнита, која студира на Харвард, беше прогласена за студент на годината во Северна Америка, а Андреи Илие, кој беше примен на Универзитетот во Оксфорд во Велика Британија, беше прогласен за Европски студент на годината.
*** 
Водечкото претпријатие за електронска одбрана во Tурција -- АСЕЛСАН -- разви нов комуникациски систем кој овозможува безжичните апарати да испраќаат пораки како мобилните телефони. Претпријатието работеше на системот, за кој се вели дека ќе обезбеди побрза и поточна информираност и координираност на активностите за време на катастрофи, кризи или терористички напади, во изминатите десет години. 
*** 
Националната истражувачка фондација во Aтина е домаќин на „Механизмот на Актикитера: Тура на астрономијата и античката технологија“. На изложбата, која ќе биде отворена до 25-ти јануари, се прикажани детали за историјата на механизмот и распостранетите мислења на античката астрономија и технологија.
*** 
 Истанбулскиот Универзитет Сабанчи го ангажираше Волан Озгус од Ирвин сензорс корпорејшн -- со седиште во Коста Меса, Калифорнија -- за директор на својот Нанотехнолошки истражувачки и апликативен центар. Озгус рече дека негови приоритети ќе бидат прашања на земјоделството, водата и животната средина.
 (Разни извори -- 04/01/10 - 11/01/10) 
