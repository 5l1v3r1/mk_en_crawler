04/05/2010
НИКОЗИЈА, Кипар -- Напредокот во разговорите за повторно обединување на поделениот остров нема да биде изгубен, рече во понеделникот (3-ти мај) претставникот на ОН, Александар Даунер, по неговиот прв состанок со новоизбраниот водач на кипарските Турци, Дервиш Ероглу. Според Даунер, Ероглу, кој победи на изборите на 18-ти април во северниот дел, ветил дека ќе го продолжи она што неговиот претходник Мехмет Али Талат го започна. Кипарските Грци стравуваа дека изборот на Ероглу може да постави сериозна пречка во овие напори. Но, на својот состанок со Даунер, Ероглу рече дека ќе биде среќен да продолжи врз основа на она што веќе е договорено. Се очекува разговорите да продолжат подоцна овој месец или во јуни. Даунер се состана со кипарскиот претседател Деметрис Христофиас во вторникот. (Заман - 04/05/10; AП, Хуријет - 03/05/10)
