12/10/2011
Гус Келман за Southeast European Times во Тирана -- 12.10.11
Како печурки во шумата, бункерите на Енвер Хоџа сé уште стојат како потсетник на комунистичкото минато на земјата. Низ цела Албанија може да се најдат бункери покрај плажите, камуфлирани бункери за пушки, планински бункери и подземни објекти. 
Повеќе од 600.000 бетонски бункери беа изградени меѓу 1950 и 1985 година за заштита на сталинистичкиот режим. Бункерите беа поставени на најоддалечените места. Тие служеа не само како можна одбрана од нападите на непријателите, туку и како постојан потсетник за диктатурата во земјата. 
Бункерите беа градени да бидат силни и мобилни, за да може да се поставуваат со кран или хеликоптер во дупка. Прототипот на бункерот беше направен во 1950-тите. Според некои податоци, инженерот на бункерот се наоѓал внатре кога бил нападнат со тенк за да се тестира неговата сила. Инженерот преживеал и бункерите беа ставени во масовно производство.
Во 2004 година албанската влада најде складиште со заборавено хемиско оружје, скриено во еден од бункерите на Хоџа. Оружјето на крајот беше уништено со помош на Соединетите Американски Држави.
Сега бункерите имаат мала воена употреба, но честопати служат како место за чување земјоделска опрема или како приватно место за средба на вљубените. 


