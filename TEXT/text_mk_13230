27/12/2005
ТРИПОЛИ, Либија -- Врховниот суд на земјата во неделата (25-ти декември) нареди повторување на судскиот процес против петте бугарски медицински сестри и еден палестински лекар, кои беа осудени на смрт во 2004 година поради наводното намерно инфицирање на неколку стотици деца со ХИВ во Бенгази. Претседателот на судот Али ал-Алоус рече дека првичните пресуди беа поништени поради „нерегуларностите“ при притворањето и испитувањето на обвинетите. Медицинските сестри велат дека биле мачени за да признаат. Меѓународните експерти за ХИВ велат дека епидемијата е резултат на лошите санитетски услови и, најверојатно, започнала пред пристигнувањето на медицинските сестри во Либија.
Во другите вести, бугарското Министерство за внатрешни работи и претпријатието „Лирекс БФ сикришн“ во петокот потпишаа договор за поставување на нов видео-мониторинг систем во Софија. Проектот има за цел зајакнување на јавната безбедност. (AП, Ројтерс, АФП - 25/12/05; веб-страница на бугарската влада - 23/12/05) 
