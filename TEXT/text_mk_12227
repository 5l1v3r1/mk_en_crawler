10/07/2005
ПРИШТИНА, Косово, Србија и Црна Гора -- УНМИК во петокот (8-ми јули) побрза да ги увери косовските Албанци дека смртта на трите деца во селото Чабра е резултат на несреќен случај, а не на некакво кривично дело. Жртвите, сите помали од пет години, играле сами во близина на мал базен. Давењето на трите деца во истото село во март 2004 година предизвика масовни немири во кои загинаа 19 луѓе. Истрагата за овој инцидент, исто така, ја отфрли можноста за постоење на кривично дело. (ББС, Танјуг - 09/07/05; Ројтерс - 08/07/05)
