10/05/2005
САРАЕВО, Босна и Херцеговина (БиХ) -- Војниците на ЕУФОР продолжуваат со интензивната потрага по обвинетите за воени злосторства во БиХ, објави ЕУФОР во соопштението од понеделникот (9-ти мај), како одговор на извештајот што се појави во британскиот весник „Гардијан“. Во него се тврдеше дека еден од најбараните обвинети од страна на Трибуналот на ОН за воени злосторства, Радован Караџиќ, е виден двапати -- еднаш во југоисточна БиХ и еднаш во Србија -- во изминативе 20 дена. Во него, исто така, беше цитирана изјавата на главната обвинителка на ОН Карла дел Понте дека обвинителите за воени злосторства ги известиле српските власти за тоа. 
Премиерот на Република Српска Перо Букејловиќ, од своја страна, во понеделникот изјави дека владата на ентитетот не добила информации од Трибуналот или од Белград за движењето на Караџиќ. Букејловиќ инсистираше на тоа дека полицијата на босанските Срби би го уапсила Караџиќ ако тој се наоѓаше на територијата на ентитетот. (Фена, РТРС - 09/05/05)
