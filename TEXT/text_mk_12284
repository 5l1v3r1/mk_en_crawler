12/06/2005
БЛЕД, Словенија -- На регионалната конференција во Блед претседателите на парламентите од шест земји-членки на ЕУ во Централна Европа -- Австрија, Чешка, Унгарија, Полска, Словачка и Словенија -- едногласно ја поддржаа интеграцијата во ЕУ на земјите од Западен Балкан. Во заедничката декларација, учесниците истакнаа дека одбивањето од страна на холандските и француските гласачи на предложениот устав на ЕУ не треба да влијае на процесот на проширување на ЕУ. Во заедничкото соопштението, исто така, се повикуваат земјите-аспиранти за ЕУ да продолжат со реформите поврзани со пристапот, особено соработката со Трибуналот на ОН во Хаг за воени злосторства. За првпат претседателите на парламентите на Албанија, Босна и Херцеговина, Македонија и Србија и Црна Гора присустуваа на форумот заедно со своите колеги од ЕУ. (Ксинхуa - 12/06/05; ХРТ, ХИНА - 11/06/05)
