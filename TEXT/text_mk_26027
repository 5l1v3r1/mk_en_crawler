18/08/2009
БЕЛГРАД, Србија -- Полицијата во понеделникот (17-ти август) приведе маж кој им упатил прикриени смртни закани на Жарко Корач, претседателот на опозицискиот Социјалдемократски сојуз, и Милош Васиќ, новинар на неделникот Време. Синиша Вучиниќ, самопрогласен претседател на иницијативниот комитет на Српското четничко движење на Република Српска, за медиумите на босанските Срби во јули изјави дека Корач и Васиќ може да се соочат со истите судбини како и нивниот пријател, Зоран Ѓинѓиќ. Српскиот премиер беше убиен во Белград во март 2003 година. Вучиниќ ќе остане во притвор осум дена, во очекување на истрага. (Б92, Tанјуг, РТС, Бета, АП -17/08/09) 
