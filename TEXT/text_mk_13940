18/01/2006
ИСТАНБУЛ, Турција -- Според една нова анкета владејачката Партија на правдата и развојот (АКП) и понатаму е најпопуларната партија во Турција. Според резултатите објавени во вторникот (17-ти јануари) во весникот Ватан, АКП има поддршка од 30 отсто, наспрема 14,4 отсто за најголемата опозициска партија, Републиканската народна партија. Партијата Вистински пат има 13,6 отсто поддршка. 
Во другите вести од вторникот, турските власти објавија дека уште едно дете е заразено од смртоносниот вирус Х5Н1 на птичјиот грип. Ако биде потврдено, ова ќе биде 21-виот случај на заразено лице во Турција. Детето е од Догубајазит, родниот крај на сите четири деца што починаа од птичји грип. Светската банка во вторникот вети дека ќе й помогне на Турција да се справи со економските последици од птичјиот грип. (AФП - 18/01/06; AП, НТВ, TurkishPress.com - 17/01/06)
