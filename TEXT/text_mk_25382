23/12/2009
СТРАЗБУР, Франција -- Европскиот суд за човекови права во вторникот (22-ри декември) пресуди дека уставот на Босна и Херцеговина (БиХ), создаден како анекс на Дејтонскиот мировен договор, е дискриминаторски кон малцинствата. Судот ја потврди тужбата поднесена во 2006 година од страна на Дерво Сејдиќ, кој е по потекло Ром, и Јакоб Финчи, кој е Евреин. Тие тврдат дека уставот не дозволува луѓето кои не се Бошњаци, Хрвати или Срби да учествуваат во изборите за трипартитното претседателство или горниот дом на парламентот. Во својот преглед судот потврди дека уставот предвидува оти овие места се резервирани за трите конститутивни народи, но дека сепак „овој систем, воспоставен во време кога чувствителниот прекин на огнот беше прифатен од сите партии ... требало да ја оствари легитимната цел и да го врати мирот“. Судот ѝ нареди на БиХ да им плати 20.000 евра на Финци и 1.000 евра на Сејдиќ, за покривање на трошоците и издатоците. Истиот ја повика БиХ да го реформира уставот и да загарантира еднаква застапеност за сите. (AФП, АП, БХРТ, РТРС, Срна - 22/12/09)
