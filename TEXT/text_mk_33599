16/09/2003
СКОПЈЕ, Македонија -- Амбасадорот на НАТО во Македонија, Николас Бигман, во понеделникот (13-ти септември) изјави дека изгледите на земјата да й се придружи на Алијансата во 2006 година се реални. Говорејќи на форумот на високо ниво во Скопје, Бигман додаде дека Македонија ќе мора да ја докаже својата способност да одржи мирно и безбедно опкружуваoе, пред да се доближи до членството во НАТО.
Во другите вести, премиерот Бранко Црвенковски во понеделникот инсистираше на тоа дека партнерите во владејачката коалиција успеале да ги надминат проблемите и дека Владата може да ја контролира безбедносната ситуација. Овие негови коментари беа изнесени на првата годишнина од формираoето на Владата на мултиетничката коалиција. (Утрински весник - 16/09/03; МИА, Макфакс - 15/09/03)
