19/09/2012
Во понеделникот (17. септември), официјалните податоци од институтот за статистика „Турк стат“ покажале дека невработеноста во Турцијаво јуни достигнала најниско ниво во последните 11 години. Во текот на месецот, невработеноста изнесувала 8 отсто, на неизрамнета основа, со намалување од 1,2 отсто во споредба со претходната година. Биле отворени 676.000 нови работни места, со што бројот на регистрирани работници достигнал 24,76 милиони.
*** 
Во понеделникот (17. септември), Министерството за финансии наАлбанијаобјави дека Австриската лотарија добила тендер за десетгодишна концесија на националната лотарија на земјата. Австриската компанија понудила најдобра цена - 3 милони евра, како и најдобри услови за управување со игрите, изјавија претставници на министерството.
*** 
Според неодамна објавениот Извештај за конкурентност на Светскиот економски форум, балканските земји се рангираат највисоко во светот според бројот на образовани млади лица кои ја напуштаат земјата за да работат во други земји. На списокот се наоѓаат 144 земји, а тие што се поблиску до дното на списокот се со најголем број случаи на одлевање на умствен капитал. Босна и Херцеговина е на 140. место, Србија е на 139., додека Македонија е на 133. место. Романија е исто така тука некаде, на 131. место, а по неа е Хрватска на 128. место, Бугарија е на 127., Грција е на 119., Албанија на 96. иЦрна Гора на 60. место.
*** 
Во понеделникот (17. септември),грчките болници и судови беа парализирани од штрајкот на кој вработените протестираа против најновите планови за мерките за штедење. Во следниве две недели, судовите ќе сослушуваат само итни случаи, а докторите во државните болници започнаа протест со неограничено траење во текот на кој ќе лекуваат само пациенти на кои им треба итна помош. Во меѓувреме, работничките синдикати најавија 24-часовен генерален штрајк за 26. септември.
*** 
Во петокот (14. септември), ММФ објави дека Србијапобарала нова програма за заем, седум месеци по замрзнувањето на стендбај договорот во износ од 1 милијарда евра заради неисполнување на претходно поставените финансиски цели. Не беа откриени детали за барањето. Во својот извештај, Фондот предвиде дека БДП на Србија ќе се намали за 0,5 отсто оваа година и ќе заздрави полека во 2013 година.
*** 
Според извештајот на Светска банка издаден минатата недела,Бугарија се наоѓа на чело на списокот на ЕУ на работници и на претпријатија што работат на црниот пазар. Во документот насловен „Повлекување од црниот пазар: интегрирање на нефомалата работна сила на Европа“, стои дека приходите од црниот пазар во земјата сочинуваат 33 отсто од БДП. По Бугарија се наоѓа Романија со 29 отсто.
*** 
Во четвртокот (13. септември), во Загреб,хрватскиотгасовод за природен гас во државна сопственост и неговиот полски партнер потпишаа договор за соработка за спојување на нивните терминали за течен природен гас. Двете претпријатија ќе реализираат проект од 1,1 милијарди евра на островот Крк на Јадранското Море, кој ќе вклучува терминал за ТПГ и термално-електрична гасна постројка. Проектот се очекува да се заврши до 2017 година.
 (Разни извори - 12.09.2012 - 19.09.2012)  
