17/03/2010
 Хрватката Бланка Власиќ ја одбрани својата шампионска титула во скок во височина во Доха, Катар, во саботата (13-ти март). Таа освои златен медал на Светското првенство во атлетика на затворено, откако скокна 2 метри. 
*** 
Третиот меѓународен фестивал на пантомимата се одржа од петок (12-ти март) до вторник во Скопје. Актери од Maкедонија, Бугариј a, Израел, САД, Босна и Херцеговина, Јапонија и Швајцарија учествуваа на ПАНФИС 2010. 
*** 
 Косовското здружение Шопен е домаќин на десет концерти од понеделник (15-ти март) до 25-ти април, по повод одбележувањето на 200-тата годишнина од раѓањето на Фредерик Шопен. Уметници од Косово, Aлбанијa, Велика Британија и Австрија, изведуваат композиции на Шопен на пијано, виолина и чело, по што ќе следи концерт на косовската Филхармонија на 25-ти април. 
*** 
 Хрватскиот моден креатор Игор Галас ја освои првата награда на Ид Дунедин нови креатори, што се одржа во Дунедин, Нов Зеланд, во четвртокот (11-ти март). Галас, кој исто така доби влез за италијанското модно шоу Мителмода, беше прв Хрват што досега влегол во конкуренција за Ид наградите.
*** 
 Грција, Италија, Шпанија и Мароко поднесоа барање до УНЕСКО во четвртокот (11-ти март) за прогласување на медитеранската храна за нивно културно наследство. Грција е претставена во иницијативата со градот Корони, на островот Пелопонез. УНЕСКО ќе го разгледа барањето во јуни. 
*** 
Милан Станковиќ ќе ја претставува Србијa во мај на Евровизија во Норвешка. Дваесетидвегодишниот поп и фолк пејач освои најголем број гласови на локалниот натпревар во саботата (13-ти март) со песната „Ова е Балкан“, на композиторот Горан Бреговиќ. 
*** 
 Приштинскатa канцеларија на Eвропската комисија ќе финансира проект од 2 милиони евра за обнова на Призренскиот замок во текот на следните три години. Претходно, канцеларијата го спонзорираше проектот за студијата за обнова вреден 500.000 евра. Активностите ќе вклучуваат детална археолошка работа на ѕидините на замокот, подрумот на џамијата и гробниците.
 (Разни извори -- 10/03/10-17/03/10)  
