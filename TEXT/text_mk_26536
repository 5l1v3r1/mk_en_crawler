10/12/2009
ЗАГРЕБ, Хрватскa -- Полицијата ги претресе домовите на неколку поранешни воени и полициски претставници во средата (9-ти декември), во рамките на тековните напори за наоѓање на т.н. „артилериски дневници“, документи поврзани со операцијата Бура во 1995 година. Обвинителите во Трибуналот на ОН за воени злосторства побараа документите да им бидат предадени за да ги употребат на престојните судења на неколку пензионирани генерали. Еден од домовите претресени во средата беше и на поранешниот генерал Рахим Адеми. Полицијата, исто така, ги претресе домовите на блиските соработници на генералот Анте Готовина и на Марин Ивановиќ, член на одбранбениот тим на Готовина. (ХРТ, ХИНА, Јутарњи лист - 09/12/09)
