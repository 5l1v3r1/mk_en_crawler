01/10/2008
СКОПЈЕ, Македонија -- Претседателот Бранко Црвенковски во вторникот (30-ти септември) го обвини премиерот Никола Груевски дека ги попречува тековните разговори со цел решавање на спорот околу името помеѓу Скопје и Атина. По состанокот со Груевски и министерот за надворешни работи, Антонио Милошоски, на кој разговараа околу последните предлози на претставникот на ОН Метју Нимиц, Црвенковски за новинарите изјави: „Го повикувам премиерот да биде поодговорен во овие важни времиња за Македонија и да биде на висина на предизвиците: со други зборови, да биде вистински премиер“. Тој го обвини Груевски дека не ги изнесува јасно своите ставови. (МИА, Нетпрес, Макфакс, МРТ, Бета, Б92 - 30/09/08) 
