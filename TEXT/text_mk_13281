29/08/2005
СОФИЈА, Бугарија -- Премиерот Сергеј Станишев се наоѓа во еднодневна работна посета на Брисел во понеделник (29-ти август), негова прва официјална посета во странство откако ја презеде премиерската функција овој месец. Станишев ќе се состане со претседателот на Европската комисија (ЕК) Жозе Мануел Баросо и со други членови на ЕК за да ги увери дека новата влада ќе надомести за какви било одложувања во реформите предизвикани од бавното формирање на новата влада по изборите во јуни.
Исто така во понеделникот, новиот американски амбасадор во Бугарија, Џон Рос Бејрле, ги презеде своите официјални задолженија. Тој доаѓа на местото на Џејмс Пердју. (Дневник, БГ Радио, Медиапул, Пари, Монитор - 29/08/05) 
