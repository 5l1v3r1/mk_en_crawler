12/10/2009
СКОПЈЕ, Македонија -- Американскиот амбасадор во Македонија, Филип Рикер, во неделата (11-ти октомври) повторно ги повика Македонија и Грција да го решат спорот околу името што е можно поскоро. Во интервју за Радио Слободна Европа, тој рече дека е можно взаемно прифатливо решение.
Коментирајќи во врска со реакцијата на македонската влада на тензиите предизвикани од одредени делови на првата македонска енциклопедија, американскиот официјален претставник рече дека е од суштинска важност што премиерот Никола Груевски и Али Ахмети, водачот на помалиот партнер во владејачката коалиција, Демократската унија за интеграција, седнаа да разговараат околу овој проблем. Тие се согласија дека публикацијата не смее да влијае на меѓуетничките односи. Етничките Албанци се лути поради начинот на кој беа прикажани во оригиналната верзија на енциклопедијата, чии делови моментно се преработуваат. (Радио Слободна Европа, МИА, Сител - 11/10/09)
