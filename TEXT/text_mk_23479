30/07/2009
TИРАНА, Албанија -- Премиерот Сали Бериша во средата (29-ти јули) објави дека неговата влада размислува за донесување закон за легализација на хомосексуалните бракови. Предлог-законот што го подготви невладина организација во Тирана доби поддршка од владата и ќе биде доставен до парламентот. „Истиот дава законска основа против дискриминацијата, усогласувајќи ја земјата со рамката што е веќе одобрена од ЕУ“, рече Бериша. Хомосексуалците и лезбејките се сé уште многу стигматизирани во Албанија, и живеат прикриени животи, стравувајќи дека нивната безбедност може да биде загрозена ако ја откријат својата сексуална ориентација. (Шекули, Ора њус, Топ ченал - 29/07/09)
