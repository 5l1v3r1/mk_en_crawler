29/08/2012
Во саботата (25. август) АПФ извести дека сушите на Балканот ќе им предизвикаат огромни штети на локалните фармери. Во Босна и Херцеговина, топлината веќе уништи 30 до 40 отсто од посевите, а загубите се проценети на износ од 300 милиони евра. Националната асоцијација на фармери во Хрватска смета дека загубите таму ќе изнесуваат 134 милиони евра. Првичните проценки во Србија покажуваат дека земјата ќе изгуби околу 1 милијарда евра. Во Косово и воМакедонија се очекува загуба на посевите од 20 отсто.
*** 
Франција ќе регистрира 150 професии за бугарските и зароманските работници. Тоа е дел од обидите на владата да им го олесни влезот на Ромите на пазарот на трудот во земјата. Списокот на професии вклучува градежни, хотелски и ресторански работници, како и работници во земјоделието, рибарството, обработката на метал и превозот.
*** 
Во понеделникот (27. август), владата најави декаГрција ќе се ослободи од два од своите три владини авиони за да ги намалат трошоците. Најголемиот ќе го добие воздухопловтството и ќе се користи за обука на пилоти и за медицински транспорт. Вториот ќе биде продаден, а парите ќе им бидат дадени на вооружените сили.
*** 
На 21. август, официјално беше претставена заедничката инвестиција на САД и наГрција со која беше создаден нов ниско буџетен превозник во земјата која е заглавена во долгови - компанијата „Хелас ерлајнс“. Оваа компанија ќе почне да работи во јануари 2013 година и ќе нуди домашни летови, како и редовни меѓународни рути од/до Рим, Лондон, Мадрид, Париз и Москва.
*** 
„Фокс марбл“ ќе биде првата компанија одКосово која на крајот на месецот ќе биде котирана на АИМ - на пазарот на помали претпријатија во развој на Лондонската берза. Компанијата се надева дека ќе привлече инвеститори со петте каменоломи во Косово во нејзина сопственост. Се очекува производството на мермер да земе залет во следните четири месеци.
*** 
Во петокот (24. август),Република Српскапотпиша договор од 180 милиони евра со конзорциум на компании од Босна и Херцеговина за изградба на 36 км. од автопатот помеѓу северните градови Прњавор и Добој. Тие се дел од автопатот долг 75 км. што ќе ја поврзе Бања Лука со босанскиот дел на паневропскиот коридор „ВЦ“
*** 
Во понеделникот (27. август), Русија потпиша протокол соБугарија кој содржи детални технички аспекти на бугарскиот дел на гасоводот „Јужен тек“. Гасоводот што ќе носи руски гас до Европа под Црното море, се очекува да биде готов во 2018 година. Русија исто така се согласи на намалување од 11 отсто на цената на гасот во Бугарија, што ќе важи до почетокот на следната година.
*** 
Во понеделникот (27. август), локалните медиуми објавија дека „Биопланет“ го лансираше првиот електричен велосипед направен воХрватскаи наменет за глобалниот пазар. Возилото може да постигне просечна брзина од 25 км. на час, и може да помине 40 км. со полна батерија.
*** 
Во петокот (24. август), централната банка на Кипар објави дека овластила независна проверка чија цел е да се прегледаат околностите под кои двете најголеми банки на островот што биле изложени на Грција, да добијат државна помош. Банката на Кипар и Народната банка на Кипар сочинуваат речиси 40 отсто од локаните банкарски средства. Бидејќи не успеаја да го обноват својот капитал, во јуни Кипар поднесе барање до ЕУ за пакет за извлекување од кризата.
*** 
Во четвртокот (23. август), САД иМакедонија потпишаа договор за воздухопловни услуги од типот „отворено небо“. Договорот, кој дозволува неограничени воздухопловни услуги помеѓу и преку територијата на двете земји, со што се елиминираат ограничувањата на честоста на летовите, видот на летала и цените, ќе почне да се применува 30 дена откако ќе биде заверен со иницијали.
*** 
Во петокот (24. август), министерката за енергетика Зорана Михајловиќ, објави декаСрбија ќе ги намали акцизните давачки за нафтата произведена делумно од биогориво, во напор да се поттикне користењето на обновливи извори и да се намали притисокот од цените на сурова нафта, која во последно време достигна рекордно високи цени. Министерката објасни дека намалувањето ќе биде пропоционално со присуството на биогориво во производите. Горивото од биомаса целосно поизведено во Србија е ослободено од акцизни давачки.
 (Разни извори - 23.08.2012 - 29.08.2012) 
