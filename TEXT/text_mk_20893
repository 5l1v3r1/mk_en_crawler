05/10/2007
ПРИШТИНА, Косово, Србија -- Локална телевизија во четвртокот (4-ти октомври)емитуваше снимка на која неколку маскирани мажи тврдат дека се членови на доброволна милиција која е подготвена да се бори за независност на Косово. Мажите рекоа дека се дел од Албанската национална армија (АНА), мистериозна група која се појави за време на конфликтот во Македонија во 2001 година. Тие рекоа дека се загрижени во врска со извештаите дека е формирана српска милиција за да се бори против независноста на Косово, како и во врска со заканите на српските претставници дека Белград е можно да испрати вооружени сили во покраината.
По емитувањето на снимката на Радио Телевизија Косово, премиерот Агим Чеку рече дека АНА испраќа загрижувачка порака до меѓународната заедница. Претседателот Фатмир Сејдиу рече дека јавноста треба да знае оти не й треба милиција за да ја заштитува. Српскиот претседател Борис Тадиќ објави изјава во која ги повикува косовските водачи на етничките Албанци да ја осудат заканата на АНА со насилство. (Балканвеб, Танјуг, РТК, Ројтерс, Еуроњус, Фокус, АП, АКИ, ДПА, Ксинхуа - 04/10/07)
