15/10/2004
СТРАЗБУР, Франција -- Советот на Европа (СоЕ) во четвртокот (14-ти октомври) објави дека формирал мисија, на барање на УНМИК, за следење на парламентарните избори во Косово на 23-ти октомври. Набљудувачите ќе го следат процесот на запишување на гласачите, предизборните кампањи, гласањето и броењето на гласовите. Мисијата на СоЕ се очекува да поднесе извештај за овој процес и да му ги потврди изборните резултати на УНМИК на почетокот од ноември. 
Во другите вести, еден автобус со 50 косовски ученици, кои се враќале од екскурзија во Албанија се судрил во четвртокот во близина на градот Фуше Арез во северна Албанија. Автобусот се судрил со автомобил и излетал од мостот, при што загинале најмалку 14 ученици и возачот на автобусот. Најмалку 30 ученици се повредени. КФОР со хеликоптери помогна во спасувачките напори. (Aлбански дневни вести - 15/10/04; Веб-страница на СоЕ, КосоваЛајв, КохаВижн ТВ, АТА, АП, Ројтерс, АФП - 14/10/04) 
