25/11/2005
РИМ, Италија -- По состанокот во четвртокот (24-ти ноември) со македонскиот претседател Бранко Црвенковски, поранешниот претседател на Европската комисија, Романо Проди, изрази надеж дека Македонија ќе добие кандидатски статус во ЕУ за време на самитот во декември. Не би било природно процесот на проширување да прекине, рече тој. 
Исто така во четвртокот, Европскиот совет одлучи да формира полициски советодавен тим на ЕУ во Македонија. Неговата мисија ќе биде да го поддржи развојот на професионални и ефикасни полициски сили, врз основа на стандардите на ЕУ. Тимот ќе помага во областите на борбата против корупцијата и организираниот криминал, развојот на пограничната полициска служба, зајакнувањето на одговорноста на полицијата и гарантирањето на јавниот ред и мир. (MИА, Макфакс, А1 ТВ - 24/11/05)
