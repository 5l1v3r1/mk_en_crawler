01/08/2010
AТИНА, Грција -- Напорите за повторно воспоставување на дотурот на гориво продолжија во Грција во текот на викендот, откако камионџиите што штрајкуваат не постигнаа договор со владата во петокот (30-ти јули). Армијата беше ангажирана за снабдување на болниците, аеродромите и другите критични објекти, додека нафтените претпријатија обезбедија возила за дотурот на гориво во бензинските пумпи. 
Камионџиите штрајкуваат една недела, протестирајќи поради владините планови за отворање на нивниот сектор за конкуренција со издавање нови лиценци за работа. Во Грција не се издадени нови лиценци од 1971 година, и оние што ги поседуваат ваквите лиценци честопати профитираат од нивната продажба по цени кои достигнуваат и по неколку стотици евра. ЕУ и ММФ честопати бараа промена на системот.
Долгите редици автопмобили на бензинските пумпи се изгубија во саботата попладне и медиумите објавија дека бензинските пумпи се вратиле во нормала во големите градови како што се Атина и Солун. Но, другите делови на Грција -- вклучително и островите, каде што штрајкот му нанесе удар на и онака опаднатата туристичка индустрија -- и понатаму се погодени. (AФП, АНА-МПА - 31/07/10; Ројтерс - 30/07/10)
