27/01/2005
ПАРИЗ, Франција -- Претседателот на Парламентот, Жан-Луис Дебре, и неговиот хрватски колега, Владимир Шекс, во средата (26-ти јануари) се согласија дека разговорите со Загреб за членство во ЕУ треба да започнат на 17-ти март, според планираното. Двајцата функционери се состанаа на вториот ден од дводневната посета на Шекс на францускиот главен град. Шекс потврди дека Хрватска вложува максимални напори за отстранување на пречките. Непотполната соработка на Загреб со Трибуналот на ОН за воени злосторства се смета за главна сопка која треба да биде отстранета.
Исто така во средата, хрватскиот претседател Стипе Месиќ се состана со премиерот Иво Санадер за првпат по реизборот на Месиќ. Разговорите имаат за цел хармонизирање на институционалните позиции пред разговорите за пристап со ЕУ. (Вечерњи лист - 27/01/05; ХИНА, ХРТ, Index.hr - 26/01/05)
