27/02/2005
САРАЕВО, Босна и Херцеговина (БиХ) -- Високиот претставник Педи Ешдаун во петокот (25-ти февруари) за новинарите изјави дека земјата е подготвена за самостојно спроведување на судските процеси за воени злосторства. Новиот Совет за воени злосторства ќе биде отворен на 9-ти март, а на церемонијата на отворање се очекува да присуствува обвинителката за воени злосторства, Карла дел Понте. И покрај тоа што ја пофали БиХ дека поминала низ „значајна пресвртница на патот кон суверената државност“ Ешдаун ги повтори својот повик до властите на Република Српска да покажат целосна соработка со Трибуналот. (АП, ББС, АФП, Ројтерс, Извори на ОХР - 26/02/05; Фена, ПБС БиХ - 25/02/05)
