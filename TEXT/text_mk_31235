02/03/2011
АТИНА, Грција -- Двајца полицајци на мотор беа убиени, а двајца други беа сериозно повредени во вторникот (1-ви март), во престрелка со осомничени што тие ги гонеа. Настанот се случи во Атина додека осомничените, во украдено возило, наводно отвориле оган од пиштол и автоматска пушка. Подоцна возилото беше пронајдено напуштено. Министерот за јавен ред, Кристос Папуцис, рече дека властите во моментов не можат да кажат дали престрелката била поврзана со локалните терористички групи. Првичните сознанија укажуваат на тоа или на организиран криминал, рече тој. (НЕТ ТВ, АНА-МПА, ЕРТ, Нафтемпорики - 01/03/11)
