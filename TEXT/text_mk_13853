19/08/2005
САРАЕВО, Босна и Херцеговина (БиХ) -- Канцеларијата на високиот претставник во четвртокот (18-ти август) ги пофали регионалните активности кои резултираа со апсење на бизнисменот од босанските Срби, Момчило Мандиќ, поранешен помошник на Радован Караџиќ. Мандиќ беше уапсен во Црна Гора и екстрадиран во БиХ. Според портпаролот на КВП, Лилјана Радетиќ, операцијата се покажа важна за регионалната соработка во борбата против криминалот. 
Во другите вести од четвртокот, Полициската мисија на ЕУ и Канцеларијата на високиот претставник повика на воздржаност по инцидентот со двајцата стражари на граничниот премин кај Метаљка помеѓу БиХ и Србија и Црна Гора. Во средата еден српски стражар беше убиен од страна на негов колега Бошњак. Босанските Срби од пограничните села одговорија со протести и блокирање на патиштата, тврдејќи дека тоа бил етнички напад. (Независне новине - 19/08/05; ПБС БиХ, РТРС, Фена - 18/08/05)
