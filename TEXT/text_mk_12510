08/02/2005
АТИНА, Грција -- Во соопштението објавено во понеделникот (7-ми февруари) ММФ бара од Грција да изврши ребаланс на јавните финансии и значително да ги намали јавните трошоци. Одборот на ММФ рече дека се сомнева дека Грција ќе ги исполни своите планови за намалување на буџетскиот дефицит, бидејќи тие се засноваат на премногу оптимистички предвидувања за економски раст. Владата планира да го намали дефицитот на 2,8 отсто од сегашното ниво од околу 5,3 отсто од БДП.
Во меѓувреме, Европската комисија ја тужи Грција поради незаштитата на ретките видови желки на островот Закинтос во Јонското Море. Според ЕУ туристите ги уништуваат јајцата на желките на плажите или ги принудуваат животните да ги полагаат во морето, каде што тие се уништуваат. (AНA - 08/02/05; AФКС, АФП, УПИ - 07/02/05) 
