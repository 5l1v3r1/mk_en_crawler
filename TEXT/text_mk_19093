02/03/2007
ХАГ, Холандија -- Поранешниот косовски премиер Рамуш Харадинај во четвртокот (1-ви март) се појави пред Трибуналот на ОН и се изјасни за невин по обвинението за воени злосторства и злосторства против човештвото. Поранешниот командант на Ослободителната војска на Косово (ОВК) е обвинет за вмешаност во убиствата, силувањето и мачењето на Србите и етничките Албанци осомничени за соработка со Србите, помеѓу 1998 и 1999 година. Харадинај ќе биде суден со другите поранешни борци на ОВК, Идриз Балај и Лахи Брахимај, кога ќе се отвори судскиот процес в понеделник. Тие се соочуваат со 37 точки од обвинението за воени злосторства и би можеле да се соочат со доживотна затворска казна ако бидат осудени и по една од точките на обвинението. (Данас - 02/03/07; AП - 01/03/07) 
