15/12/2008
БУКУРЕШТ, Романија -- Претседателот Трајан Башеску во понеделникот (15-ти декември) го назначи водачот на Либералдемократската партија (ПДЛ), Емил Боц, за нов романски премиер, откако претходниот мандатор, Теодор Столојан, објави претходно истиот ден дека се откажува од својата кандидатура. Заменик-претседателот на ПДЛ рече дека сака да ги остави помладите политичари да застанат на чело. Тој додаде дека водачите на двете партии кои во неделата го потпишаа историскиот коалициски договор за формирање нова влада, ПДЛ и Социјалдемократската партија (ПСД), мора „да го загарантираат ова партнерство“ со премиерската функција, како и со позицијата претседател на сенатот. Башеску го номинираше Столојан минатата недела, по парламентарните избори на 30-ти ноември.
Најмалата група во парламентот, Демократскиот сојуз на Унгарците во Романија, вели дека ќе остане опозициска партија, бидејќи коалицијата ПДЛ и ПСД й понудиле само позиции на државен секретар во новата влада. (Meдиафакс, Зиаре, Агерпрес, Ројтетс, АП, Гандул, Романија либера, Евениментул Зилеи, Котидианул - 15/12/08; Mакфакс, Агепрес, ДПА, АФП, Ројтерс - 14/12/08)
