19/11/2008
АНКАРА, Турција -- Судот во вторникот (18-ти ноември) одлучи да го ослободи пензионираниот подофицер кој беше затворен 17 месеци како дел од операцијата против таинствената сепаратистичка група Ергенекон. Махмут Озтурк е првиот затвореник во контроверзното судење на Ергенекон, кое започна во октомври, што добил ослободување. Вкупно 85 лица се соочуваат со обвиненија дека формирале нелегална организација која планирала да предизвика хаос и да поттикне државен удар против происламската влада. Меѓу нив има и пензионирани армиски офицери, левичарски политичари, членови на секуларистички здруженија, новинари и академици, кои се познати како противници на владејачката Партија на правдата и развојот. (Хуријет, Заман, СНН Турк, НТВ - 18/11/08)
