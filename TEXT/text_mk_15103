01/03/2006
БАЊА ЛУКА, Босна и Херцеговина (БиХ) -- Парламентот на Република Српска во вторникот (28-ми февруари) го избра водачот на опозицијата, Милорад Додик, за премиер. Пратениците, исто така, ја одобрија и предложената влада, во која влегуваат и претставници на националистичката Српска демократска партија (СДС). СДС, која управуваше со ентитетот од неговото формирање за време на конфликтот во периодот 1992-1995 година, во јануари беше сменета од власт откако пратениците не го одобрија нејзиниот буџет за 2006 година. Претседателот на парламентот, Душан Стојичиќ, ќе биде заменет од Игор Радојиќ од Сојузот на независните социјалдемократи на Додик. (Независне новине - 01/03/06; АП, АФП - 28/02/06)
