09/06/2006
АТИНА, Грција -- Министерството за надворешни работи во четвртокот (8-ми јуни) објави дека Грција и Турција ќе воспостават директна телефонска линија за справување со кризи помеѓу нивните воздухопловни сили. За таа цел ќе биде потпишан договор за време на посетата на грчката министерка за надворешни работи, Дора Бакојани, на Анкара во сабота. Целта е да се намалат нарушувањата на воздушниот простор, кои се извор на тензии помеѓу двете земји веќе со години. Директната телефонска линија ќе биде воспоставена помеѓу седиштата на воздухопловните сили во грчкиот град Лариса и западниот турски град Ескишехир. (Катимерини, Сабах - 09/06/06; Turkishpress - 08/06/06)
