18/08/2010
ХАГ, Холандија -- Судењето за воени злосторства на поранешниот водач на босанските Срби Радован Караџиќ продолжи во вторникот (17-ти август) со сведочењето на поранешниот висок воен набљудувач на ОН, Ричард Моле, кој говореше за опсадата на Сараево. Моле на судот му кажа дека во есента 1992 година армијата на босанските Срби го бомбардирала градот буквално секој ден. Тој рече дека жителите живееле во постојан страв и дека гинеле околу 15 луѓе на ден. Караџиќ е обвинет за геноцид, воени злосторства и злосторства против човештвото во врска со босанскиот конфликт во периодот 1992-1995 година. (Б92, ББС, Фена - 17/08/10)
