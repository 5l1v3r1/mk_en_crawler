12/10/2007
ХАГ, Холандија -- Комесарот за проширување на ЕУ, Оли Рен, и Карла дел Понте, главната обвинителка на Трибуналот на ОН за воени злосторства, се состанаа во четвртокот (11-ти октомври) во Хаг, на разговори околу напредокот на Србија во исполнувањето на обврските кон Трибуналот. Министрите за надворешни работи на ЕУ се состанаа во понеделникот во Луксембург, за да извршат проценка на напредокот што го постигна Србија пред да го потпише Спогодбата за стабилизација и асоцијација (ССА) со ЕУ. Рен инсистираше на тоа дека ССА зависи од целосната соработка во врска со воените злосторства. Тој во четвртокот за загребски „Јутарњи лист“ изјави дека се надева оти ССА ќе биде потпишана оваа есен. 
Организацијата „Хјуман рајтс воч“ во петокот објави дека испратила писмо до министрите за надворешни работи на ЕУ, во кое потврдува дека мора да извршат притисок за целосна соработка, вклучително и за апсење на бегалецот Ратко Младиќ. (Танјуг, Б92, РТС, Хјуман рајтс воч - 11/10/07)
