01/03/2011
ПРИШТИНА, Косово -- Претседателот на парламентот, Јакуп Красниќи, им се приклучи на опозициските партии во барањето да се изготви резолуција во врска со претстојните разговори со Србија. Красниќи во понеделникот (28-ми февруари) рече дека парламентот треба да одржи дебата и да одлучи за учеството на Косово во дијалогот. Опозициските партии сакаат разговорите да вклучуваат политички, наместо чисто технички прашања. Најголемата опозициска партија, Демократската лига на Косово, не ги смета разговорите за приоритет, додека другите опозициски партии, Ветевендосје и Сојузот за иднината на Косово, сметаат дека истите се насочени кон олеснување на интеграцијата на Србија во ЕУ. 
Исто така во понеделникот, шефот на Меѓународната цивилна канцеларија, Питер Фејт, потврди дека статусот на Косово и северна Митровица, нема да бидат дискутирани за време на разговорите. (Коха Диторе, Лајм, Експрес, Зери - 01/03/11; Кохавижн, РТК - 28/02/11)
