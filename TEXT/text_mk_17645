26/07/2007
САРАЕВО, Босна и Херцеговина (БиХ) -- Босанскиот министер за безбедност, Тарик Садовиќ, и шефот на полициската мисија на ЕУ (ЕУПМ) Винченцо Копола се состанаа во средата (25-ти јули) и се согласија дека евентуалните полициски реформи во БиХ нема да бидат „козметички“, според изјавата на Министерството за безбедност по состанокот. „Реформите не се револуција“, рече тој, мислејќи на полициските реформи во Република Српска. Промените ќе се случат со текот на времето. Копола и Садовиќ се согласија дека Министерството за безбедност на БиХ и ЕУПМ би можеле да бидат партнери во процесот на реструктуирањето на полицијата.
Во меѓувреме, претседателот на РС Милан Јелиќ во средата објави дека ентитетот заврши 90 отсто од своите полициски реформи што ги бараше ЕУ и дека преостанатите 10 отсто вклучуваат технички детали. (РТРС, СРНА, ФЕНА - 25/07/07) 
