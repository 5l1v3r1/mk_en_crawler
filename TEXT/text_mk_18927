04/04/2007
АНКАРА, Турција -- Премиерот Реџеп Тајип Ердоган истакна дека владин приоритет ќе биде да осигури дека претседателските избори следниот месец ќе се одржат во атмосфера на мир и доверба. Во изјавата за медиумите во вторникот (3-ти април) тој додаде дека сака да избегне какви било тензии пред гласањето, имплицирајќи дека можеби ова е една од причините поради која тој го одолговлекува официјалното објавување на својата кандидатура. Секуларните кругови се спротивставија на евентуалната кандидатура на Ердоган, поради исламистичките корени на неговата партија.
Во другите вести од вторникот, обвинителот во југоисточната анатолска покраина Дијарбакир побара од судот да затвори повеќе од 53 градоначалници за наводна поддршка на терористичката Курдистанска работничка партија. Градоначалниците испратија писмо до данскиот премиер Андерс Фог Расмузен, барајќи од него да дозволи понатамошно емитување програма од прокурдската телевизија Рој. (Заман, Њу Анатолијан - 04/03/07; AП - 03/04/07)
