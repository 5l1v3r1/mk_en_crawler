09/06/2008
Дводневна меѓународна конференција насловена како „Предизвиците на климатските промени во Босна и Херцеговина“ беше отворена во понеделникот (2-ри јуни) во Сараевo. Програмата за развој на ОН (УНДП) го организираше форумот, чија цел е подобро разбирање на барањата од Протоколот во Кјото и потребите за градењето на легислативата, институциите и капацитетите. 
*** 
Голем број турски универзитети, вклучително и Универзитетот за економија и технологија ТОББ, Блискоисточниот технички универзитет и Универзитетот Бахчешехир, имаат за цел заеднички да отворат универзитет во <b>Косово</b>. Новиот кампус ќе биде изграден во Приштина, со придонес од три турски училишта. Истиот ќе се фокусира на технологијата и економијата. 
*** 
 Романскиот интернет простор е петтото најопасно место во светот: 6, 75 отсто од доменот .ro може да инфицира еден компутер со вирус, објави Медифакс во средата (4-ти јуни) во своето последно истражување против вирусите Мекафи. Ова е благо подобрување од 2007 година, кога Романија беше на четвртото место. Мекафи го рангираше хонгконгшкиот доменот .hk како најопасен интернет простор, бидејќи 19,2 отсто од нејзините веб-страници шират компјутерски вируси.
*** 
 Романскиот ИТ пазар доживеа раст од 40 отсто за период од една година и достигна 206 милиони евра во продажба во 2007 година, според прелиминарните податоци објавени од страна на истражувачкото и советничко претпријатие ИТиЦ Интернешнал дејта корпорејшн во понеделникот (2-ри јуни). Продажбата на компјутери се зголеми за 40 отсто во 2007 година, додека софтверската продажба порасна за 27 отсто. 
*** 
Министерот за животна средина Саша Драгин во четвртокот (5-ти јуни) изјави дека Србијa има најмодерен систем за рано предупредување за опасности по нуклеарната безбедност во Европа. Драгин, кој говореше за инцидентите во словенечката нуклеарка Кршко претходно оваа недела, рече дека српскиот систем собира податоци за радиоактивноста од десет станици низ целата земја на секој половина час. Драгин рече дека системот е пософистициран отколку оној во Франција, кој обезбедува податоци на секои два часа. 
 (Разни извори – 02/06/08-09/06/08)  
