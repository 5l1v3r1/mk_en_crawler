27/04/2011
ПОДГОРИЦА/Црна Гора/БЕЛГРАД, Србија -- Црногорските власти сè уште не добиле никакво барање од Косово во врска со неговиот имот во поранешните југословенски републики, објави во вторникот (26-ти април) Министерството за надворешни работи. Косовскиот весник Коха Диторе во понеделникот објави дека Министерството за надворешни работи и Агенцијата за приватизација на Косово формираа комисија и го идентификува косовскиот имот во странство, вклучително и 172 имоти на поранешните општествени претпријатија, повеќето во Србија. Министерството за надворешни работи во Приштина објави дека барањето за враќање на имотот ќе почне со 42 имоти во Црна Гора.
Во меѓувреме, српскиот министер за Косово, Горан Богдановиќ, рече дека Косово не може да бара враќање на имотот бидејќи не било република во поранешна Југославија и не е признаено од Србија како независна држава. (Бета, Б92, Пчнен - 26/04/11)
