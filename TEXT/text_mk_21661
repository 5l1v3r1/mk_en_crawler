26/10/2008
ПОДГОРИЦА, Црна Гора -- Водачот на главниот опозициски политички сојуз Српска листа, Андреја Мандиќ, беше хоспитализиран во саботата (25-ти октомври) по скоро две недели штрајк со глад. Тој го започна истиот во националното собрание, во знак на протест поради признавањето на Косово од страна на Подгорица на 13-ти октомври. Тој и другите политички противници побараа референдум за прашањето, нешто што премиерот Мило Ѓукановиќ го одбива. (РТЦГ, РТС, Танјуг - 25/10/08)
