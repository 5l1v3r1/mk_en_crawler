25/08/2010
ПАРИЗ, Франција -- Министерството за надворешни работи во вторникот (24-ти август) објави дека француски официјални претставници ќе се состанат со романските претставници во среда, на разговори околу репатријацијата на стотици Роми. Романскиот државен секретар на Одделението за јавен ред и безбедност, Дан Валентин Фатулиу, и државниот секретар за социјална интеграција, Валентин Мокану, ќе разговараат за конкретни мерки на соработка со цел решавање на тешкотиите со кои се соочува ромската заедница, се вели во соопштението. Тие ќе се состанат со францускиот министер за внатрешни работи, Брајс Хортефо, министерот за имиграција, Ерик Бесон, и Пјер Лелуш, државниот секретар задолжен за европските прашања. Мокану во вторникот рече дека повеќе од 200 Роми се вратиле во Романија од минатата недела, кога Париз почна да ги протерува со цел подобрување на безбедноста. Бесон минатата недела рече дека повеќе од 850 Роми ќе се вратат во Романија и Бугарија до крајот на следната недела. (Hotnews.ro, Романија либера, Ксинхуа, АФП - 24/08/10)
