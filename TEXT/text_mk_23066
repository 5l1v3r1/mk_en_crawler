03/04/2008
AТИНА, Грција -- Владејачката коалиција во средата (2-ри април) го отфрли обидот на опозицијата за свикување референдум за контроверзниот нацрт-закон за реформа на пензискиот систем. Владата вели дека реформите, кои предизвикаа бран штрајкови низ целата земја, имаат за цел реструктуирање на системот на социјалното осигурување, за кој експертите предупредуваат дека може да пропадне за 15 години ако не биде променет. Но, синдикатите стравуваат дека планираните реформи ќе ги скратат пензиските бенефиции и ќе ја зголемат возрасната граница за пензионирање. (Ројтерс, АНА-МПА, ЕРТ, Нафтемборики - 02/04/08)
