06/10/2004
(Разни извори -- 29/09/04 - 06/10/04)
Букурештката Национална опера ја започна својата сезона 2004-2005 година со изведбата на операта на романскиот композитор Георге Енеску Едип. Главните делови ги отпеаја Стефан Игнат, Помпеу Харастеану, Јордаче Басалик, Минеа Ламатик, Габриела Драгушин и Симонида Лутеску. 
*** 
Јелена Пејиќ стана мис на Србија и Црна Гора за 2004 година на националниот избор што се одржа на 3-ти октомври во Белград.  Второто место й припадна на Јелена Мандиќ, додека трета беше Сандра Обрадовиќ. 
*** 
Бугарскиот дизајнер на визуелни ефекти Љубо Христов („Револуциите Матрикс“, „Последниот самурај“) ќе биде претседател на жирито за визуелни ефекти на 77-те награди Оскар на Академијата следниот март. Христов, кој работи во странство повеќе од 30 години, има свое сопствено студио за визуелни ефекти во Холивуд. 
*** 
Минатата недела во Букурешт  се одржаа француско-романските денови на аудиовизуелната уметност, и на нив учествуваа претставници на водечки радио и телевизиски станици од двете земји, како и од Европската комисија (ЕК). ЕК објави дека следната година ќе додели 300.000 евра за поддршка на романските радио и телевизиски продуценти и дистрибутери. 
*** 
На 29-ти ноември во Зaгреб се одржа изложбата „7000 години персиска уметност“, на која беа прикажани 170 дела од музејот Мимара. Подоцна истиот ден галеријата Кловичеви двори ја отвори изложбата на 380 дела од Пабло Пикасо и Дора Маар, создадени помеѓу 1935 и 1945 година. 
*** 
49-тиот белградски Саем на книгата ќе се одржи од 19-ти до 25-ти октомври во главниот град на Србија и Црна Гора. На саемот ќе учествуваат вкупно 600 домашни и странски издавачки куќи.
*** 
Првиот меѓународен фестивал на цртаниот филм ќе се одржи во Белград од 6-ти до 10-ти октомври. Ќе бидат претставени над 100 филмови од 17 европски земји. 
*** 
Филхармонискиот оркестар на миланската Скала на 4-ти октомври во Загреб одржа добротворен концерт. Диригент беше Мунг-Вун Чунг од Јужна Кореја. Средствата од концертот ќе бидат наменети за изградба на првиот национален центар во Хрватска за рехабилитација на слепи лица. 
