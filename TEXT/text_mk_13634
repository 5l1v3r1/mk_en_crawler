23/10/2005
САРАЕВО, Босна и Херцеговина (БиХ) -- Полицијата во БиХ објави дека уапсила три мажи осомничени за терористички активности, објави во петокот (21-ви октомври) Министерството за внатрешни работи на Федерацијата на БиХ (ФБиХ). Според ова соопштение, уапсени се: еден Босанец, еден Турчин и еден Швеѓанец. Полицијата, исто така, пронашла и оружје, експлозиви и муниција на две места во Сараево, објави министерството, но не изнесе понатамошни детали. (Дневни аваз - 22/10/05; ПБС БиХ - 21/10/05)
