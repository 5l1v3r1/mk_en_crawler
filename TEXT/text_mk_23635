26/07/2009
TИРАНА, Албанија -- Властите одлучија да ги отстранат бетонските бункери изградени за време на Студената војна за одбрана на земјата од нападот кој никогаш не се случи, рече во петокот (24-ти јули) Сотир Зарка, градоначалник на приморската општина Сема. Бункерите одзеле пет човечки животи досега, вклучително и две деца и една 25-годишна девојка, која се удави минатата година во барите што се создадени околу бункерите прекриени со мов. „Во овие услови, тие претставуваат голема опасност за туристите, и повредите се прилично чести“, рече Зарка. (Дојче веле - 25/07/09; РТС, БНР - 24/07/09) 
