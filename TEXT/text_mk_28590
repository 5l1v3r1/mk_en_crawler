14/11/2010
ПАРИЗ, Франција -- Франција вели дека сé уште не се исполнети условите за Бугарија и Романија да влезат во Шенген безграничната зона во март 2011 година, како што двете земји се надеваа, како и дека одлуката за прием треба да се одложи до летото. „Двете држави вложија напори и постигнаа вистински напредок, но процесот на пристапување сé уште не е комплетиран“, рече портпаролот на Министерството за надворешни работи, Бернард Валеро, во петокот (12-ти ноември). Тој додаде дека ќе биде најдобро да се чека извештајот на Европската комисија за механизмот за соработка и верификација во јули. Постпристапниот механизам беше воспоставен за детално следење на напорите на двете земји за реформа на нивните судства и борба против корупцијата и организираниот криминал. (AФП, Ксинхуа, Дарик, БТА, Хотњус - 12/11/10)
