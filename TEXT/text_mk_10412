21/11/2004
БЕЛГРАД, Србија и Црна Гора -- Српскиот Парламент во петокот (19-ти ноември) гласаше за усвојување на буџетот на републиката за 2005 година. Приходите од даноците, странските заеми, донациите, продажбата на државните претпријатија и владините обврзници се очекува да достигнат висина од 5,2 милијарди евра, додека предвидените трошоци ќе достигнат 5,4 милијарди евра. Инфлацијата се проценува на 9,1 отсто, што е намалување од овогодинешните 11 отсто. Министерот за финансии Млаџан Динкиќ на пратениците им рече дека Владата предвидува економски раст од 4 до 5 отсто. Тој, исто така, ги откри плановите за намалување на јавните трошоци и даночни олеснувања за извозноориентираните претпријатија. (AП, AФП - 20/11/04)
