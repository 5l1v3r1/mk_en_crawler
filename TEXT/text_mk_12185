14/12/2004
БРИСЕЛ, Белгија -- На состанокот во понеделникот (13-ти декември) Советот на министри за надворешни работи на ЕУ се согласи дека Бугарија и Романија би требало да бидат подготвени за потпишување на своите спогодби за пристап на крајот од април или мај. Самитот на Европскиот совет подоцна оваа недела се очекува да резултира со конечен став во врска со целта на двете земји за пристап во ЕУ во 2007 година, како и со одлука за одредување на датум за започнување на разговорите за пристап со Турција. 
Во меѓувреме, за време на состанокот со своите колеги од ЕУ во понеделникот, грчкиот министер за надворешни работи Петрос Моливјатис повторно ја поврза кандидатурата за пристап на Турција со напредокот во врска со спорот околу Кипар. Уште неколку други земји на ЕУ, наводно, се согласиле со тоа. (AНA - 14/12/04; Веб-страница на ЕУ, novinite.com - 13/12/04)
