19/10/2008
ХАГ, Холандија -- Апелационата комисија на Хашкиот трибунал во петокот (17-ти октомври) објави дека го одобрила барањето на поранешниот водач на босанските Срби Момчило Краишниќ да го повика својот поранешен сојузник Радован Караџиќ како сведок во жалбената постапка на неговата пресуда за воени злосторства. „Рочиштето [за Караџиќ] ќе се одржи во текот на доказното рочиште на 3-ти и 5-ти ноември, се вели во соопштението на судот. Краишниќ поднесе жалба на пресудата од 27 години затвор за прогон и други злосторства извршени врз несрпското население за време на војната во БиХ во 1992 година. Тој беше ослободен од обвиненијата за геноцид. (Б92, Бета, Макфакс, АП, Танјуг - 16/10/08)
