22/06/2006
БЕЛГРАД, Србија -- Специјалниот претставник на ОН, Марти Ахтисари, ќе организира состанок помеѓу српскиот премиер Воислав Коштуница и неговиот косовски колега, Агим Чеку, за прашањето на статусот, рече во средата (21-ви јуни) портпаролот на Ахтисари. Состанокот се очекува да се одржи на крајот од јули. 
Исто така во средата, Србите во западниот косовски регион Клина протестираа поради убиството на Драган Поповиќ (68), кој беше убиен во неговата куќа од непознат вооружен напаѓач претходно оваа недела. Демонстрантите -- кои сметаат дека убиството е етнички мотивирано -- ги повикаа УНМИК и КФОР да ги најдат и казнат извршителите. 
Во другите вести, германскиот генерал Роланд Катер ќе го наследи италијанскиот генерал-полковник Џузепе Валото на местото командант на КФОР од 1-ви септември, објави германското Министерство за одбрана. Катер беше командант на КФОР од декември 1999 година до јуни 2000 година. (Die Welt, Блиц, Политика - 22/06/06; ДПА, Танјуг, Б92, Бета, УПИ - 21/06/06)
