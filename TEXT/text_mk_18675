08/07/2007
СКОПЈЕ, Македонија -- Водачите на владејачките и опозициските партии се состанаа во петокот (6-ти јули) за повторно отпочнување на закочените судски реформи, но разговорите пропаднаа поради несогласувањата во врска со мандатот на јавните обвинители. Премиерот Никола Груевски, водач на владејачката ВМРО-ДПМНЕ, рече дека главниот проблем и понатаму е критериумот за назначување и реизбор на обвинителите. Реструктуирањето на судството претставува главен услов за интеграцијата во НАТО и во ЕУ. (Утрински весник, Дневник, Вечер - 07/07/07; MИА, А1 ТВ - 06/07/07)
