23/02/2010
Шефицата за надворешна политика на ЕУ, Кетрин Ештон, во четвртокот (18-ти февруари) беше во Србија, а следниот ден беше во Косовo. По разговорите на највисоко ниво во Белград, таа ја пофали одлуката на Србија да поднесе апликација за членство во ЕУ, како и нејзиниот напредок во реформите. Во Приштина, каде што се состана со премиерот Хашим Тачи, таа рече дека тим на ЕУ ќе го посети Косово во следните недели за да изготви проценка за напредокот на државата -- чекор напред кон безвизниот режим со блокот.
 *** 
Шпанија е силен поддржувач на кандидатурата на Tурција за ЕУ, рече премиерот Луиз Родригез Запатеро по состанокот во Мадрид со турскиот колега, Реџеп Тајип Ердоган. Тој додаде дека Шпанија ќе стори сé што може за да отвори нови поглавја од разговорите за пристапување на Турција. Во меѓувреме, посетата на Ердоган во понеделникот (22-ри февруари) беше нарушена со инцидент на фрлање чевел. Чевелот, фрлен од прокурдски демонстрант, не го погоди Ердоган додека ја напушташе општинската зграда. Извршителот е уапсен.
*** 
 Црногорскиот министер за надворешни работи, Милан Рочен, во понеделникот (22-ри февруари) беше во Брисел, каде што се состана со комесарот за проширување на ЕУ, Стефан Фуле, во врска со црногорскиот процес на интеграција. Политичкиот дијалог меѓу ЕУ и Црна Гора ќе се одржи на маргините од дводневниот состанок на министрите за надворешни работи на ЕУ кој започнува во вторник. Црна Гора аплицираше за членство во ЕУ во декември 2008 година. 
*** 
 Хрватската премиерска Јадранка Косор во понеделникот (22-ри февруари) беше во Подгорица. Таа се состана со црногорскиот колега Мило Ѓукановиќ, претседателот Филип Вујановиќ и претседателот на парламентот, Ранко Кривокапиќ. Разговорите се фокусираа на економската соработка. 
*** 
Сега е време Aтина и Скопјe да го решат нивниот долготраен спор околу името, рече комесарот за проширување на ЕУ, Стефан Фуле, во петокот (19-ти февруари). „Водачите имаат огромна одговорност и фантастична можност да дадат долготраен придонес за поголема регионална стабилност и благосостојба“, рече Фуеле по состанокот со македонскиот премиер Никола Груевски и други високи претставници. Груевски рече дека Скопје останува посветено на изнаоѓањето решение. 
*** 
 Tурција и Србијa се подготвени да работат заедно за промовирање на стабилноста и мирот на Балканот, рече министерот за надворешни работи, Ахмет Давутоглу, во Анкара во саботата (20-ти февруари), по состанокот со српскиот колега Вук Јеремиќ. Давутоглу рече дека договорот за слободна трговија меѓу Анкара и Белград ратификуван од страна на турскиот парламент многу ќе придонесе за подобрување на билатералната економска соработка. Тој и Јеремиќ, исто така, разговараа за другата соработка, особено во решавањето на политичката криза во Босна и Херцеговина.
*** 
Комесарот за проширување на ЕУ, Стефан Фуле, во четвртокот (18-ти февруари) изјави дека Хрватскa е можно да ги затвори своите разговори за пристапување со ЕУ оваа година. По разговорите со хрватската премиерка Јадранка Косор во Загреб, Фуеле го пофали напредокот на државата во кандидатурата за ЕУ и нејзината посветеност на борбата против корупцијата. Косор потврди дека приоритет за нејзината влада е да ги заокружи разговорите оваа година.
*** 
 Aлбанскиот премиер Сали Бериша во понеделникот (22-ри февруари) се состана со Филип Алстон, специјалниот известувач на ОН за вонсудски егзекуции, егзекуции по кратка постапка и доброволни егзекуции. Алстон посочи на релативно ниските стапки на убиства во Албанија и ги поздрави напорите на владата за борба против организираниот криминал, домашното насилство и крвната одмазда.
 (Разни извори -- 16/02/10-23/02/10)  
