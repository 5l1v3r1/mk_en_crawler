15/02/2007
БРИСЕЛ, Белгија -- Европската комисија (ЕК) во средата (14-ти февруари) ги критикуваше коментарите на хрватскиот претседател Стипе Месиќ, кој го обвини својот италијански колега Џорџо Наполитано за расизам во расправијата околу злосторствата од Втората светска војна извршени од страна на герилците на Тито врз Италијанците во Хрватска. Портпаролката на ЕК Пиа Ахренкилде Хансан го опиша јазикот што Месиќ го употреби како „неприфатлив“. Таа повика на смиреност и воздржаност од сите страни, но одби да коментира за тоа дали ова прашање би можело да влијае на разговорите за членство на Хрватска во ЕУ. (Вјесник - 15/02/07; ХИНА, ХРT - 14/02/07)
