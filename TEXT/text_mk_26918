09/03/2010
TИРАНА, Албанија -- Американскиот амбасадор Џон Витерс во понеделникот (8-ми март) ја пофали работата на генералната обвинителка Ина Рама, велејќи дека таа го брани истовремено својот интегритет и независноста на финкцијата пред политичкиот притисок. Според Витерс, Рама се соочува со напади од политичките групи, честопати објавувани во медиумите, кои ја критикуваат за тоа што си ја врши работата. Таа е честопати на удар по нејзиното назначување во ноември 2007 година, и е напаѓана подеднакво од владата на премиерот Сали Бериша и од опозицијата, по започнувањето истраги од висок профил против оние во највисоките ешалони на власта. (Њус 24, Топ ченал, Телеграфи, Балкан инсајт - 08/03/10)
