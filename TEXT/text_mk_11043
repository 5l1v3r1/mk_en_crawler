30/05/2005
БЕЛГРАД, Србија и Црна Гора -- Јавната дебата за Нацрт националната стратегија на Србија за пристап во ЕУ заврши во саботата (28-ми мај), како што објави заменик-премирот Мирољуб Лабус. Во стратегијата се зацртани сите мерки што треба да бидат спроведени до 2010 година, кога Србија и Црна Гора се надева на влез во Унијата. Лабус рече дека во процесот е вклучено искуството на другите земји на патот кон членството во ЕУ. Документот е доставен до Советот за европска интеграција на разгледување и понатаму ќе биде испратен до Парламентот.
Во другите вести, специјалниот координатор на Белград за Косово, Небојша Човиќ, во петокот влезе во полемика во врска со презентацијата на шефот на УНМИК Сорен Јесен-Петерсен пред Советот за безбедност на ОН во Њујорк. Човиќ ја отфрли генерално позитивната оценка на Јесен-Петерсен во врска со слободата на движењето на косовските Срби и напредокот во процесот на враќање на бегалците. (Данас - 30/05/05; Б92, Политика, Бета - 29/05/05; Танјуг, Б92 - 28/05/05)
