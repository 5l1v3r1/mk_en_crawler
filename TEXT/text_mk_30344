13/04/2011
TИРАНА, Албанијa -- Градоначалничките кандидати во Тирана ветуваат дека ќе ја зајакнат економијата ако бидат избрани на 8-ми мај. Актуелниот градоначалник Еди Рама присуствуваше на јавниот состанок во вторникот (12-ти април), каде што го претстави планот за „Европска Тирана“, за кој вели дека ќе го зајакне квалитетот на животот на граѓаните. Рама, шеф на најголемата опозициска Социјалистичка партија, дискутираше за проектите кои се моментно во тек и нивната важност за урбаниот развој. 
Неговиот главен противкандидат, Љуљзим Баша, кандидат на владејачката коалиција, вети дека мерките како што е намалувањето на даноците и создавањето иницијативи за бизнисите ќе создаде 10.000 нови работни места во главниот град. (Шекули, Балкан веб, Топ ченал, Лајмифундит - 12/04/11)
