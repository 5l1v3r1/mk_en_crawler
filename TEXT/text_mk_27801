26/04/2010
БУКУРЕШТ, Романија -- Демократската алијанса на Унгарците (УДМР), партнер на владејачката коалиција, официјално се согласи во саботата (24-ти април) да ги поддржи уставните измени кои ги иницираше претседателот Трајан Башеску. Досега само владејачката Либералдемократска партија (ПДЛ) доби безусловна поддршка за предлог-законот, додека УДМР имаше сериозни сомнежи во врска со претворањето на дводомниот парламент во еднодомен, и намалувањето на бројот на пратениците од 471 на 300. Башеску, исто така, инсистира на зголемување на изборниот праг од 5 на 10 отсто, поради што помалите партии ќе можат да освојат места само во коалиција со поголемите партии. Поддршката на УДМР е далеку од доволна, бидејќи мнозинство од две-третини е потребно за измена на уставот. (Зиуа де Клуј - 26/04/10; Гандул - 25/04/10; Зиаре - 24/04/10)
