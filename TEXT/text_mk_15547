26/07/2006
БЕЛГРАД, Србија -- На почетокот од дводневниот состанок во вторникот (25-ти јули) во Белград американскиот претставник за преговорите за статусот на Косово, Френк Визнер, го пофали отворањето на директните разговори за статусот неделава во Виена, но рече дека процесот мора да се интензивира. „Потребен е конструктивен пристап со цел да се обезбеди мир и демократија и заштита на правата на сите граѓани на Косово“, рече тој. 
Визнер одржа разговори со српскиот претседател Борис Тадиќ, со премиерот Воислав Коштуница и со министерот за надворешни работи, Вук Драшковиќ, еден ден по првиот состанок помеѓу водачите од Белград и Приштина во Виена. Тој, исто така, се состана со претставници на Српската православна црква, на разговори околу заштитата на верското и културното наследство во Косово. На крајот на својата посета во средата тој истакна дека САД не сакаат oднапред да одредат решение за Косово. (Глас јавности, Политика - 26/07/06; Бета, Б92 - 25/07/06)
