07/12/2007
АНКАРА, Турција -- Судот во југоисточниот град Дијарбакир во четвртокот (6-ти декември) му додели пет доживотни затворски казни на Ајден Тутак, припадник на терористичката Курдистанска работничка партија (ПКК), за бомбардирањето на полициски автомобил во покраината Батман минатата година. Четворица полицајци загинаа, а шестмина беа ранети во нападот. Тутак беше уапсен пред два месеци во Истанбул. 
Во другите вести од четвртокот, СNN Турк објави дека илјадници турски воени командоси се вклучиле во широката потрага по бунтовници на ПКК долж целата граница со северен Ирак од 280 километри. Наводно, вклучени се и десетици тенкови и хеликоптери. Можно е околу 300 герилци на ПКК е да влегле во Турција од северен Ирак неодамна. (Заман, Хуријет - 07/12/07; ДХА, СНН Турк - 06/12/07)
