17/04/2005
БЕЛГРАД, Србија и Црна Гора -- Поранешниот српски претседател Милан Милутиновиќ, поранешен југословенски началник на Генералштабот на Југословенската армија Драгољуб Ојданиќ, поранешен југословенски заменик-премиер Никола Шаиновиќ и поранешниот генерал на српската армија Владимир Лазаревиќ во петокот вечер (15-ти април) пристигнаа во Белград, откако претходно беа ослободени од страна на Хашкиот трибунал со кауција. Тие ќе останат во Белград додека започнат нивните судски процеси во Хашкиот трибунал. 
Исто така во петокот, поранешниот воен полициски подкомандант во Фоча Гојко Јанковиќ се изјасни невин по 14 точки од обвинението за воени злосторства за време на неговото појавување пред Хашкиот трибунал. Тој се предаде минатиот месец, по скоро девет години во бегство. 
На одделно судење, поранешниот генерал на армијата на РС Радивоје Милетиќ во петокот се изјасни невнин по обвиненијата за воени злосторства во врска со масакрот во Сребреница во 1995 година. Неговото појавување пред Хашкиот трибунал уследи по две одложувања на неговото изјаснување минатиот месец. (Данас, НТВ Хајат - 16/04/05; Б92, Бета, ПБС БиХ, АФКС - 15/04/05) 
