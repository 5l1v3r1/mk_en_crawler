14/08/2008
БЕЛГРАД, Србијa -- Министерот за надворешни работи, Вук Јеремиќ, во средата (13-ти август) замина за Њујорк, каде што ќе му го претстави на Генералното собрание на ОН официјалниот предлог на Србија за изнесување на прашањето на независноста на Косово пред Меѓународниот суд на правдата (МСП). Јеремиќ рече дека е уверен оти Србија добила доволно поддршка во ОН за да добие зелено светло да се обрати до МСП. Тој додаде дека Белград ќе продолжи со притисокот врз земјите што сé уште не ја признале независноста на Косово, да се воздржат од тоа додека судот не донесе пресуда за прашањето. Тие, исто така, ќе се обидат да го блокираат Косово да добие полноправно членство во важните меѓународни организации. (Taнјуг, Блиц, Бета, РТС - 14/08/08; AФП - 13/08/08)
