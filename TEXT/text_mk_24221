15/06/2009
AТИНА, Грција -- Грчките обвинители им забранија на 21 осомничен во тековната истрага за корупција да ја напуштат земјата, објавија медиумите во саботата (13-ти јуни). Забраната беше издадена откако двајцата осомничени, поранешни директори на Сименс, Христос Каравелас и Михалис Христофоракос, побегнаа во странство. Никој сé уште не е официјално обвинет во случајот, кој се однесува на наводното примање мито од страна на шефовите во грчкото претставништво на Сименс, во замена за профитабилни договори.
Во другите вести, грчките погранични власти во неделата притворија 128 илегални имигранти, вклучително и осум деца, во две одделни операции покрај бреговите на островите Лезбос и Самос. Имигрантите влегле во грчките територијални води од Турција на три брода. Во операциите е, исто така, уапсен и осомничениот за трговија со луѓе. (AНА-МПА, ЕРТ, ДПA - 14/06/09, Катимерини, АП - 13/06/09)
