30/01/2008
ТИРАНА, Албанија -- Албанскиот парламент во вторникот (29-ти јануари) одржа церемонија во чест на движењето на отпорот кое му помогна на еврејското малцинство во земјата да го избегне Холокаустот за време на Втората светска војна. Според официјалните бројки, повеќе од 1.200 Евреи од оваа балканска земја биле криени од албански семејства за време на војната. 
Шефот на Американската комисија за заштита на американското наследство во странство, Ворен Милер, ја пофали Албанија за нејзиниот одговор на Холокаустот. Претседателот на парламентот, Жозефина Топали, рече дека напорите на земјата се извор на национална гордост. (Балканвеб, веб-страница на албанскиот парламент, Топ-ченал, РФЕ, АП - 29/01/08)
