26/11/2006
БЕРЛИН, Германија -- Горниот дом на парламентантот на Германија, Бундестратот, во петокот (24-ти ноември) едногласно ја ратификуваше спогодбата за пристап во ЕУ на Бугарија и Романија, отстранувајќи ја последната пречка за нивни прием на 1-ви јануари. „Со ова се финализира последниот правен чекор за пристапот на двете земји. Според тоа, јас ги поздравувам Бугарија и Романија како нови земји-членки на Унијата“, рече комесарот за проширување на ЕУ, Оли Рен, набргу по гласањето. Германскиот парламент повика на усвојување на заштитните клаузули со цел да се загарантира дека двете земји ќе ги исполнат строгите критериуми за членството во ЕУ. 
Исто така во петокот, комисијата за надворешни односи на Европскиот парламент (ЕП) ги одоби измените во нацрт-извештајот на известувачот на ЕП за Романија, Пјер Московичи, пред гласањето на целиот парламент. Измените се однесуваат првенствено на ситуацијата со која се соочуваат сираците и малцинствата. Во меѓувреме, бугарскиот и романскиот кандидат за комесар -- Меглена Кунева и Леонард Орбан -- треба да се појават пред ЕП в понеделник. ЕП ќе гласа за нивните кандидатури следниот месец. (AФП - 25/11/06; веб-страница на бугарската влада, веб-страница на романската влада, БНР, Медиапул, Ромпрес - 24/11/06)
