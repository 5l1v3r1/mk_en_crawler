21/09/2004
ЗАГРЕБ, Хрватска -- Претседателот Стипе Месиќ во понеделникот (20-ти септември) се состана со претставници на хрватските малцински заедници кои живеат во странство. Тој вети поддршка од земјата за подобрување на позициите на малцинствата во другите земји и за нивна интеграција. Претседателскиот советник Игор Деканиќ подоцна изјави дека малцинските заедници претставуваат „мост на соработка“ помеѓу Хрватска и нејзините соседи во процесот на интеграција во ЕУ. 
Исто така во понеделникот, хрватскиот суд повторно го отвори судскиот процес за поранешниот офицер на воената полиција обвинет за убиство на 13 српски воени затвореници во 1991 година. Повторувањето на судскиот процес против Михајло Храстов беше нареден од страна на Врховниот суд во земјата, по укинувањето на пресудата за негово ослободување, што му ја одреди понискиот суд. (ХИНА, ХРТ, АФП - 20/09/04)
