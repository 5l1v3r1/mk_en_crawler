10/07/2007
САРАЕВО, Босна и Херцеговина -- Недостатокот на напредок во клучните реформи е мошне загрижувачки и состојбата на статус кво треба да се промени, рекоа шефот за безбедност на ЕУ, Хавиер Солана, и високиот претставник во БиХ, Мирослав Лајчак, во понеделникот (9-ти јули) во Брисел. Продолжувањето на сегашните негативни тенденции би можеле да ја доведат земјата во длабока политичка криза, предупреди Лајчак. Водачите на БиХ покажаа дека европската иднина на земјата претставува главна цел, рече високиот претставник. Полициските реформи, како што се определени од ЕУ, остануваат главен услов за потпишување на Договорот за стабилизација и асоцијација (ДСА), рече Солана. Тие, исто така, се согласија дека безбедносната ситуација во БиХ се подобрува, макар што Солана рече дека засега полициската мисија на ЕУ ќе остане во земјата и ќе помогне да се зачува внатрешниот поредок. (Независне новине, Дневни аваз - 10/07/07; РТРС, Фена, НТВ Хајат, ПБС - 09/07/07)
