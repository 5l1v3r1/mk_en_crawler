30/04/2007
СКОПЈЕ, Македонија -- Претставникот на ЕУ Торбјорн Солстром вели дека Унијата смета оти прашањето на статусот на Косово мора да се реши преку нова резолуција на Советот за безбедност на ОН, врз основа на планот на Марти Ахтисари, која ќе ја замени Резолуцијата 1244. Во интервјуто од неделата (29-ти април) за македонскиот телевизиски канал 5, Солстром рече дека има доволен консензус во ЕУ за ова. Предлогот на Ахтисари е единствената опција, додаде тој. Според Солстром, можно е ЕУ, САД и Русија да се согласат за идната резолуција на ОН.
Во другите вести од неделата, белгискиот министер за надворешни работи, Карел де Гихт, повика на спречување на какви било унилатерални чекори во процесот на решавање на статусот на Косово, особено прогласување на независност на Косово без усвојување на резолуција на Советот за безбедност на ОН. Де Гихт говореше на форумот за трансатлански односи во Брисел. Тој истакна дека заедничката позиција на меѓународната заедница ќе биде клучна за успехот на процесот на решавање на статусот. (Блиц - 30/04/07; Taнјуг, Бета, РТС - 29/04/07)
