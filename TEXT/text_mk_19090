02/03/2007
ПРИШТИНА, Косово, Србија -- Косовскиот претседател Фатмир Сејдиу во четвртокот (1-ви март) имаше телевизиско обраќање, за време на кое го повика населението да не учествува на планираните протести в сабота против предлогот за статусот на претставникот на ОН, Марти Ахтисари. Сејдиу предупреди за потенцијалот за насилство, како што се случи на демонстрациите на 10-ти февруари. Двајца демонстранти починаа откако беа застрелани во глава со гумени куршуми од страна на полицијата. Младинското движење „Самоопределување“, кое бара итна независност на Косово од Србија, ги организира протестите.
Во другите вести од четвртокот, рускиот заменик-министер за надворешни работи, Владимир Титов, се состана со официјални претставници во Белград. По состанокот, претставниците за новинарите изјавија дека Србија и Русија сметаат оти планот на претставникот на ОН Марти Ахтисари за Косово не е подготвен за презентација пред Советот за безбедност на ОН, со оглед на тоа што истиот не е прифатлив за Србија. Тие инсистираат на тоа дека преговорите за предлогот -- кои се очекува да завршат в петок во Виена -- треба да продолжат, иако не се постигнати компромиси помеѓу делегациите што ги претставуваат Белград и Приштина. (Данас, Блиц - 02/03/07; Ројтерс, Косова лајв, Танјуг, Бета - 01/03/07)
