28/05/2010
ЗАГРЕБ, Хрватска -- Министерот за финансии, Иван Шукер, објави дека владата одлучила да го измени членот 262 од законот за работни односи, кој ја регулира примената на работничките права по истекувањето на колективните договори, објавија локалните медиуми во четвртокот (27-ми мај). Шукер објасни дека предлогот поставува шестмесечен рок за склучување нов договор, по што правата се укинуваат и работодавците индивидуално одлучуваат за нивното регулирање. Водачот на синдикатот, Споменка Авберсек, вели дека е можен генерален штрајк ако владата го усвои амандманот. (Вечерњи лист, ХРТ - 27/05/10)
