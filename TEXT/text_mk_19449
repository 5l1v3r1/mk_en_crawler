28/03/2008
БЕЛГРАД, Србија -- Министерот за надворешни работи, Вук Јеремиќ, во четвртокот (27-ми март) рече дека планира да побара од Меѓународниот суд на правдата (МСП) да донесе пресуда за валидноста на неодамнешното прогласување независност од страна на Косово. Тој рече дека Србија ќе се обиде да добие дозвола од ОН за поднесување вакво барање до светскиот суд, најверојатно во септември. 
Говорејќи во Индонезија, каде што продолжува со своите обиди за спречување на признавањето на Косово, Јеремиќ рече дека е „внимателен оптимист“ во врска со шансите на Србија за добивање поддршка од земјите-членка на ОН. (Б92, Танјуг, Бета, АП, Ројтерс - 27/03/08)
