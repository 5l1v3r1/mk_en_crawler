17/10/2008
БУКУРЕШТ, Романија -- Претставниците на големите политички партии треба да се состанат со членови на владата во петок (17-ти октомври), во обид за решавање на кризата поттикната од барањата за повисоки плати на државните службеници. Состанокот доаѓа два дена откако Уставниот суд реши да го потврди законот со кој на наставниците им се дава зголемување на платите од 50 отсто. Владата го оспори законот, велејќи дека тој не наведе како да се финансираат покачувањата. Министерката за труд, Маријана Кампеану, рече дека стартна позиција за разговорите во петок ќе биде постојниот закон за платите на државните службеници. Разговорите помеѓу владините претставници и претставниците на синдикатите и сојузите на работодавачите досега не резултираа со договор. (Евениментул Зилеи, Гардијан -- 17/10/08; Mедиафакс, Зиаре, Агерпрес - 16/10/08)
