10/05/2011
АТИНА, Грција -- Меѓународната заедница за рангирање Мудис во понеделникот (9-ти мај) предупреди дека е можно да го намали рејтингот на Грција за повеќе поени. Предупредувањето уследи неколку часа откако Стандард енд пурс го намали рејтингот на Грција во статус „отпад“, на Б и Ц за долготраен, односно краткотраен должнички рејтинг. Мудис моментно има рејтинг Б1 за суверениот долг на земјата, што значи 20 отсто ризик за стопирање со плаќање или реструктуирање на долгот. Агенцијата во понеделникот објави дека намалувањето може да се примени ако се утврди дека должничкиот товар на Грција станал неподнослив со текот на времето, додавајќи дека економските цели што ги постави Грција се амбициозни и тешко остварливи. Планираното враќање на земјата на пазарот на капитал во 2012 година се чини сé помалку веројатно, истакна агенцијата. (Ta Неa - 10/05/11; Имерсиа, СКАИ, Катимерини - 09/05/11)
