17/11/2003
САРАЕВО, Босна и Херцеговина (БиХ) -- Здружението на интелектуалци, Круг 99, во неделата (16-ти ноември) се состана на разговори за законските измени во ентитетот и на државни нивоа во БиХ. Организацијата настојува да се извршат значајни уставни измени, велејќи дека актуелната верзија на уставот го попречува административниот, политичкиот и економскиот развој.
Во другите вести, жителите на мостарската Општина Север во саботата одржаа референдум, надевајќи се дека ќе ја задржат независноста. Повеќе од 98 отсто од жителите гласале за независност. Хрватските заедници во регионот претежно населен со Муслимани не учествуваа на референдумот.
Во меfувреме, во неделата, Здружението на поранешни затвореници во Република Српска, изјави дека Хашкиот трибунал за воени злосторства ќе започне истрага во врска со наводните соработници на поранешниот босански водач за време на војната, Алија Изетбеговиќ, кој почина минатиот месец. Здружението вели дека поради смртта на Изетбеговиќ, неговите соработници "се во позиција да се појават пред Хашкиот трибунал". (БХТВ 1, ХИНА, СРНА, ББС - 16/11/03; Хрватско Радио Херцег-Босна - 15/11/03)
