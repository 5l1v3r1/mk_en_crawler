26/10/2005
БАЊА ЛУКА, Босна и Херцеговина (БиХ) -- Амбасадорот на Европската комисија (ЕК) во БиХ, Мајкл Хемфрис, во вторникот (25-ти октомври) повторно побара од Република Српска (РС) целосно да соработува со Трибуналот на ОН за воени злосторства. За време на разговорите во Бања Лука со водачите на РС Хемфрис истакна дека БиХ во спротивно нема да може да ги заокружи разговорите за Спогодбата за стабилизација и асоцијација со ЕУ. 
Во другите вести од вторникот, претседателот на РС Драган Чавиќ рече дека се разговара за двајца кандидати за функцијата главен преговарач на БиХ со ЕУ. Тоа се: Милорад Додик, водачот на главната опозициска партија Унија на независните социјалдемократи, и поранешниот амбасадор на БиХ во САД, Игор Давидовиќ. (веб-страница на владата на РС, НТВ Хајат, Фена - 25/10/05)
