30/10/2009
САРАЕВО, Босна и Херцеговина (БиХ) -- Високиот претставник Валентин Инцко во четвртокот (29-ти октомври) го увери главниот обвинител на Трибуналот на ОН за воени злосторства Серж Брамерц дека е подготвен да ги искористи своите ингеренции за да загарантира целосна соработка на БиХ со Хаг. Тој истакна дека оваа соработка претставува приоритет за неговата канцеларија. Брамерц, од своја страна, изрази загриженост поради тоа што мандатите на меѓународните судии и обвинители не беа продолжени, велејќи дека продолжувањата се во интерес на борбата против неказнивоста. Брамерц допатува во Сараево во средата. (РТРС, Срна, БХРТ, Фена, ОХР - 29/10/09) 
