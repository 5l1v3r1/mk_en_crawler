31/03/2008
ТИРАНА, Албанија -- Министерот за надворешни работи, Лулзим Баша, во неделата (30-ти март) рече дека е ентузијаст во врска со проценката што Албанија ја доби од своите колеги во ЕУ, кои се состанаа во Словенија изминатиот викенд. „За првпат во текот на 17-те години односи помеѓу Албанија и ЕУ, ЕУ даде позитивна оценка за Албанија во споредба со другите земји во регионот“, рече Баша. „Евентуалната покана за влез во НАТО, исто така, ќе има позитивно влијание на патот на Албанија кон ЕУ“, рече Баша пред самитот на Алијансата во Букурешт подоцна оваа недела.
Исто така во неделата, претседателката на парламентот, Жозефина Топали, изрази оптимизам дека Албанија ќе биде поканета да влезе во НАТО на самитот. „Пред две години ова беше неверојатно“, рече таа. (Шекули, Која Јоне, Шкип - 31/03/08; Балканвеб - 30/03/08)
