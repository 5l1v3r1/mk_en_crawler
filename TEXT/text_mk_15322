27/08/2006
ПРИШТИНА, Косово, Србија -- На крајот од неговата четиридневна посета на Приштина во петокот (25-ти август) специјалниот претставник на ОН за Косово, Марти Ахтисари, рече дека разговорите биле успешни и дека има напредок во прашањата поврзани со децентрализацијата и заштитата на малцинските права. Претставникот на ОН рече дека Белград и Приштина треба да се подготват за компромиси. Локалните медиуми објавија дека е постигната согласност за сé, освен за Митровица, етнични поделениот град во северно Косово. 
На оваа тема, новоназначениот шеф на УНМИК, Јоаким Рикер, во интервјуто за германскиот Die Welt во петокот одби да говори за евентуалната независност како решение на ОН за Косово. Рикер потврди дека меѓународната заедница утврдила три неможни правци во процесот на наоѓање решение за конечниот статус -- провинцијата не може да се врати во својот статус пред 1999 година, таа не може да се приклучи на друга држава и не може да се подели. Тој, исто така, истакна дека е важно косовските Срби да земат учество во политичкиот и економскиот живот на покраината и нејзините институции. (Б92, Tанјуг, РТРС, А1 ТВ, АФП - 25/08/06)
