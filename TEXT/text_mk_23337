26/12/2008
АНКАРА, Турција -- Обилните снежни врнежи ги блокираа патиштата во турскиот источен и централен регион во четвртокот (25-ти декември). Две лавини удрија на автопатот што ја поврзува источната провинција Хакари со градот Чукурка, заробувајќи неколку возачи. Во источниот дел од земјата, обилните снежни врнежи доведоа до затворање на преку 1.000 селски патишта, како и на меѓуградскиот пат Игдир-Агри. Во централна Турција, снегот доведе до затворање на повеќе од 700 селски патишта, како и неколку селски училишта. Обилниот снег предизвика неколку прекини на струјата во повеќе од 100 села во централната провинција Сивас. Во централната провинција Кајсери, снежните виулици заробија 42 лица, кои спасувачките тимови подоцна ги извлекоа. (новинска агенција Анадолу, НТВ, СНН Турк, Ксинхуа - 25/12/08) 
