17/09/2006
БЕЛГРАД, Србија -- Заменик-претставникот на ОН за разговорите во врска со статусот на Косово, Алберт Рохан, во петокот (15-ти септември) изјави дека преговорите би можеле да се одолговлечат уште десет години, без ништо да се постигне. „Изгледите за напредок на овие разговори се сé помали“, посочи тој. Рохан сигнализираше дека Советот за безбедност на ОН е можно наскоро да донесе одлука за ова прашање. Тој го изјави ова по уште еден јалов круг разговори помеѓу српските претставници и претставниците на етничките Албанци за прашањето на децентрализацијата.
Во другите вести, бомба експлодираше под автомобилот на косовскиот министер за внатрешни работи, Фатмир Реџепи, рано во петокот, предизвикувајќи материјална штета, но жртви немаше. Во саботата, бомба уништи четири возила, меѓу кои и она на косовското Министерство за локална самоуправа. (РТС - 17/09/06; Б92 - 16/09/06; AП, УПИ, ББС, Танјуг, АП - 15/09/06)
