27/06/2007
СКОПЈЕ, Македонија -- Водачите на партиите од владејачката коалиција и опозицијата се состанаа во вторникот (26-ти јуни) на разговори околу нацрт-законот за јавното обвинителство и изборот на јавен обвинител. Премиерот Никола Груевски на новинарите им рече дека разговорите се движат во вистинската насока, додавајќи дека владата прифатила четири од шесте барања на опозицијата.
Во другите вести од вторникот, Скопскиот суд им изрече затворски казни на петмината поранешни претставници на пограничната полиција, осудени за примање мито. Тие, наводно, примиле по 10 евра за секој патник, за да не извршат детална проверка на нивните пасоши. Нивните апсења беа дел од големата операција што ја спроведе Министерството за внатрешни работи неодамна. (MИА, Макфакс, МРT - 26/06/07)
