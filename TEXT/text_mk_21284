29/05/2008
СКОПЈЕ, Македонија -- Премиерот Никола Груевски во средата (28-ми мај) за Ројтерс изјави дека Македонија нема да прави компромис во спорот околу името со Грција заради членство во ЕУ и НАТО. „Не можеме да го направиме тоа по цена на губење на нашиот идентитет, нашиот јазик и нашата нација“, рече Груевски. Тој додаде дека сите политички партии се посветени на евроатланската интеграција и сите знаат дека нема друга алтернатива за Македонија.
Минатиот месец Грција стави вето на поканата за членство на Македонија во НАТО на самитот на Алијансата и се закани дека ќе го блокира и влезот на Македонија во ЕУ ако не биде решен спорот околу името. (Ројтерс - 28/05/08)
