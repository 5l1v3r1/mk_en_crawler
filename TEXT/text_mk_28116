19/08/2010
ХАГ, Холандија -- Трибуналот на ОН за воени злосторства нареди независна истрага во врска со обвинувањата за заплашување на сведоците од страна на обвинителите. Портпаролот на Трибуналот, Кристијан Чартиер, во средата (18-ти август) рече дека судиите ја наредиле истрагата по изјавите на луѓето кои сведочеле на судењето на водачот на Српската радикална партија, Воислав Шешељ. Тој се соочува со обвиненија за злосторства извршени врз несрпското население во Хрватска, Војводина и Босна и Херцеговина меѓу 1991 и 1993 година. Обвинителството одби да коментира. Независен инспектор ќе поднесе извештај до судот во рок од шест месеци.
Во другите вести, Трибуналот одлучи да му даде на поранешниот водач на босанските Срби Радован Караџиќ рок од две недели да ги прегледа снимките пронајдени пред еден месец во стан на сопругата на Ратко Младиќ. Караџиќ побара три недели. Тој ќе добие дополнително време откако ќе сведочат уште двајца сведоци на неговото судење. (Б92, Бета, АП, АФП, Гардијан - 18/08/10)
