20/09/2009
СОФИЈА, Бугаријa -- Бугарија и Русија во петокот (18-ти септември) се договорија да ја забрзаат реализацијата на проектот Јужен тек, за време на состанокот во Софија помеѓу бугарскиот премиер Бојко Борисов и рускиот министер за енергија, Сергеј Шматко. Борисов ја потврди посветеноста на Бугарија на проектот, но во истовреме изрази сомнежи во врска со еден друг обемен потфат -- изградбата на нуклеарната централа Белене. Тој рече дека истиот може да започне дури откако ревизијата ќе покаже оти се заштитени националните интереси на Бугарија. 
Софија инсистира на тоа дека одредената горна граница за цената, од 10 милијарди евра, е премногу висока, со оглед на светската економска криза, особено поради тоа што Бугарија е најсиромашната членка на ЕУ. Ако проектот воопшто започне, Бугарија е можно да одлучи да го намали својот удел од 51 отсто, за да привлече повеќе инвеститори, рече министерот за енергија Трајчо Трајков. Шматко изрази подготвеност за сличен договор. (Ројтерс, Стандарт, БНР, Дневник - 18/09/09)
