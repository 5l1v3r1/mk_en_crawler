28/03/2007
ЗАГРЕБ, Хрватска -- Американскиот амбасадор во Загреб, Роберт Братке, во вторникот (27-ми март) ги негираше извештаите во медиумите дека поранешниот генерал на југословенската армија Вељко Кадиевиќ, по кого трага хрватското обвинителство за воени злосторства, е советник на коалицијата предводена од САД во Ирак. Кадиевиќ (82) го изјави ова во едно Интернет интервју објавено изминатиот викенд. Братке категорично го негираше истото.
Минатата недела, хрватската влада издаде меѓународна потерница за Кадиевиќ, за кого не се знае каде моментно се наоѓа. Тој е обвинет заедно со уште девет други лица во врска со воените злосторства во Вуковар помеѓу 1991 и 1995 година. (Вечерњи лист - 28/03/07; ХРТ, ХИНA - 27/03/07)
