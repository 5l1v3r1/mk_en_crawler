01/12/2005
СОФИЈА, Бугарија -- Министерот за здравство, Радослав Гајдарски, во средата (30-ти ноември) објави дека Бугарија ќе го подобри својот здравствен систем пред пристапот во ЕУ во 2007 година. Тој објасни дека владата е решена да ги елиминира загубите, драстично да го намали долгот во овој сектор и да ги приватизира своите државни служби за здравствени услуги со најлоши резултати. Болниците имаат вкупен долг од 120 милиони американски долари во последниве неколку години поради лошото раководење и недоволната контрола. 
Во другите вести од средата, потврдена е оставката на Димитар Толев од местото заменик-директор на агенцијата за царина. И покрај тоа што тој рече дека оставката ја поднесува поради лични причини, во извештаите на медиумите се вели дека одлуката е поврзана со истрагите за корупција во самата агенција. (Ројтерс, Медиапул, бТВ - 30/11/05)
