21/10/2004
САРАЕВО, Босна и Херцеговина (БиХ) -- Дводневниот состанок на мултидисциплинарната група на Интерпол за борба против тероризмот започна во средата (20-ти октомври) во Сараево. Пред почетокот на конференцијата која се одвива зад затворени врати, шефот на Интерпол во БиХ, Бране Печанац, рече дека настанот ќе има за цел зајакнување на соработката помеѓу земјите-членки на Интерпол, како и интензивирање на размената на информации и експертиза во борбата против меѓународниот тероризам. Печанац додаде дека властите на БиХ немаат сознанија за каква било организирана терористичка мрежа која оперира на нивна територија. (Независне новине - 21/10/04; ПБС БиХ - 20/10/04)
