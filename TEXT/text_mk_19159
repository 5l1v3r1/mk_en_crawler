01/07/2007
ПАЛЕ, Босна и Херцеговина (БиХ) -- Војниците на ЕУ и НАТО во петокот (29-ти јуни) го претресоа домот на воениот водач на босанските Срби Радован Караџиќ. Тука тие ја најдоа сопругата на Караџиќ, Лилјана Зелен Караџиќ, неговата ќерка Соња и нејзините две деца. Децата беа изнесени од домот додека италијанската полиција ги испрашуваше двете жени. Војниците однесоа некои документи од куќата. Им помогнаа претставници на Трибуналот на ОН за воени злосторства и Министерството за внатрешни работи на Република Српска. 
Портпаролот на мировниците рече дека претресот бил спроведен со цел да се дојде до информации за тоа каде се наоѓа Караџиќ и, исто така, за да се изврши притисок врз мрежите за поддршка на воените злосторници. Ова беше седма рација на ЕУФОР и НАТО во домовите на семејството Караџиќ во Пале во изминативе две години. (Независне новине - 30/06/07; РТРС, Срна, АФП, Ројтерс - 29/06/07)
