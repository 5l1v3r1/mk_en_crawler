22/07/2007
AНКАРА, Турција -- Граѓаните во неделата (22-ри јули) излегоа на гласање за следниот парламент на земјата. Локалните телевизии покажаа празни плажи, бидејќи луѓето го скратија или одложија својот одмор за да го искористат своето право на глас. Четиринаесет политички партии и 700 независни кандидати се борат за 550 места. Но, само три партии се очекува да го исполнат прагот од 10 отсто за избор на делегатите. Владејачката Партија на правдата и развојот (АКП) се смета за сигурен фаворит. Опозициската Републиканска народна партија и Партијата за националистичка акција, исто така, се очекува да добијат места, заедно со големиот број независни кандидати, претежно поддржани од курдистанските групи. 
Изборите беа распишани четири месеци порано откако опозицијата одби да го прифати кандидатот на АКП за претседател, Абдула Ѓул, велејќи дека неговите исламистички корени претставуваат закана за секуларниот статус на Турција. (Ројтерс, АП, Блумберг, Сабах - 22/07/07; Хуријет, новинска агенција Анадолу, Заман, Радикал, АП, Гласот на Америка, Фокус, БНТ, Ксинхуа - 21/07/07)
