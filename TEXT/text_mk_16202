17/05/2006
АНКАРА, Турција -- Вооружен напаѓач влета на состанокот на највисокиот турски административен суд, Советот на државата, во средата (17-ти мај) и пукаше од огнено оружје, ранувајќи пет судии, објави канцеларијата на гувернерот на Анкара. Напаѓачот, адвокат кој подоцна беше уапсен, наводно извикувал „Алах е најголем!“ додека пукал од своето оружје, објави приватната телевизија НТВ, цитирајќи ги сведоците. Канцеларијата на гувернерот објави дека двајца од петмината судии се во критична состојба. 
Во другите вести, во вторникот во Истанбул започна судскиот процес против уредникот на еден ерменско-турски весник, обвинет за обид за влијание врз судството. Хрант Динк, турски државјанин, објави натписи во својот весник „Агос“, во кои се критикува законот со кој стана кривично дело „навредата на турската припадност“. Уште тројца други новинари од истиот весник се судат за слични обвиненија. (Ројтерс, Блумберг, Фокус, Сабах, ББС Њус, АП -- 17/05/06; AП - 16/05/06) 
