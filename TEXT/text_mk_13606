24/03/2006
АТИНА, Грција -- Министерството за земјоделство во четвртокот (23-ти март) објави дека тестовите на мртвиот лебед пронајден во северната област Епаноми се позитивни за присуството на смртоносниот вирус Х5Н1. Со тоа бројот на случаите на птичји грип потврдени досега во Грција изнесува 33. 
Во другите вести, албанските власти во четвртокот објавија дека во тек е уништувањето на домашната живина и вршење на дезинфекција во регионот Пезе-Хелмес, каде што се појави птичјиот грип претходно оваа недела. Активностите во областа под карантин, која се наоѓа во близина на Тирана, започнаа и покрај силните врнежи. (Aлбански вести - 24/03/06; AФП, Ројтерс - 23/03/06)
