24/06/2004
ИСТАНБУЛ, Турција -- Експлозија на бомба одекна во еден градски автобус во четвртокот (24-ти јуни) во Истанбул, при што две лица загинаа, а неколку други беа повредени, само неколку дена пред пристигнуваoето на шефовите на држави во земјата за самитот на НАТО, објави Турската телевизија. Според CNN Турк, кога се случила експлозијата, автобусот поминувал пред една болница во населена област на Истанбул. Претходно во четвртокот, една мала пакет-бомба експлодираше пред хотелот Хилтон во Анкара, каде што водачите, меfу кои и американскиот претседател ЏорY В. Буш, ќе отседнат в сабота вечер, пред присуството на самитот во Истанбул. При таа експлозија три лица беа повредени.
Турската Влада се огласи со изјава, уверувајќи ја јавноста во безбедносните аранжмани за самитот, кој ќе започне в понеделник. "Турција е доволно силна и безбедна земја. Вакви инциденти се случуваат насекаде: во Лондон, во Париз, насекаде", изјави за новинарите министерот за надворешни работи, Абдула Ѓул, додавајќи дека посетата на Буш ќе се реализира според планираното. (Ројтерс - 24/06/04)
