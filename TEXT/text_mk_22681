11/07/2008
ТИРАНА, Албанија -- Претседателот Бамир Топи во четвртокот (10-ти јули) го повика Високиот инспекторат за декларации и ревизија на имот (ХИДАА) да го верификува сиот имот на владините претставници, што се наоѓа во банките надвор од земјата. „Дојде време за еден нов период, период на јасно оддалечување на државата од секој корумпиран функционер и официјалните претставници со нелегални средства“, рече Топи на церемонијата по повод петтата годишнина од ХИДАА. Тој, исто така, ги критикуваше 175-те државни функционери кои одбија да го пријават својот имот.
Во другите вести, министерот за здравство Нард Ндока во четвртокот предупреди дека медицинските работници вмешани во корупција ќе се соочат со судско гонење. Неговата изјава уследи по серијата случаи на корупција објавени во медиумите. (Шекули, Топ Ченал, Коха Диторе, Коха јоне, Балкан веб - 11/07/08)
