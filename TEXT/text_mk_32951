29/06/2003
СТОКХОЛМ, Шведска -- Властите во петокот (27-ми јуни) објавија дека поранешната претседателка на Република Српска Билјана Плавшиќ ќе ја служи нејзината затворска казна во Шведска. Плавшиќ се изјазна за виновна на нејзиното судеoе во Хашкиот трибунал и беше осудена на 11 години затвор. Портпаролката на Министерството за правда рече дека 72-годишната Плавшиќ пристигнала во Стокхолм во четвртокот. Таа најверојатно ќе ја служи нејзината затворска казна во женскиот поправен затвор познат по својот комфор. Босанските активисти протестираа поради одлуката, тврдејќи дека шведскиот затвор е премногу удобен за воени злосторници.
Во другите вести, поранешниот лидер на војската на босанските Срби во петокот се изјасна за невин пред Трибуналот на ОН за воени злосторства. Ивица Рајиќ е обвинет за смртта на најмалку 16 Муслимани и за уништуваoето на нивното село во 1993 година. Тој беше уапсен во Сплит во април, откако претходно живееше во бегство од 1995 година. (АП, АФП, Ројтерс - 27/06/03)
