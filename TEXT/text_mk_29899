28/03/2011
AНКАРА, Турција -- Министерот за надворешни работи, Ахмет Давутоглу, во неделата (27-ми март) разговараше по телефон со својот сириски колега, Валид Муалем, со цел да ја изрази поддршката на неговата земја за реформскиот процес таму. Давутоглу му рече на Муалем дека Анкара внимателно ја следи ситуацијата во Сирија, која ја зафати бранот протести што се рашири низ целиот арапски свет. Разговорот на Давутоглу со сирискиот дипломат уследи по телефонскиот разговор на турскиот премиер Реџеп Тајип Ердоган и сирискиот претседател Башар Ал-асад во петокот. Ердоган го увери Асад во поддршката на Турција за него, но во исто време го предупреди за имиџот што безбедносните претставници го создаваат користејќи сила врз демонстрантите. (Tркиш прес, Хуријет - 27/03/11)
