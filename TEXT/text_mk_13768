22/03/2006
БЕЛГРАД, Србија и Црна Гора -- Водачите од Србија и ентитетот на босанските Срби, Република Српска (РС), во вторникот (21-ви март) одржаа разговори за соработката со Трибуналот на ОН за воени злосторства. Притисокот врз двете влади сé повеќе се зголемува пред крајниот рок на ЕУ за предавање на главните бегалци обвинети за воени злосторства. На состанокот учествуваа претседателот на РС, Драган Чавиќ, српскиот претседател, Борис Тадиќ, и српскиот премиер, Воислав Коштуница. Србија се наоѓа под сé поголем притисок да го пронајде Ратко Младиќ, додека од РС и Црна Гора треба да го пронајдат Радован Караџиќ. (Независне новине - 22/03/06; AФП, ПБС БиХ, РТРС, РТС - 21/03/06)
