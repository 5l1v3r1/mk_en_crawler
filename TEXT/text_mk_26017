17/12/2009
САРАЕВО, Босна и Херцеговина (БиХ) -- Припадниците на Државната агенција за истраги и заштита (СИПА) во средата (16-ти декември) уапсија тројца босански Срби осомничени за злосторства против човештвото извршени врз несрпското население за време на босанскиот конфликт во периодот 1992-1995 година. Милорад Живковиќ, Милун Корњача и Душко Тадиќ се осомничени за протерување, нелегално апсење, тортура и убиство на цивили помеѓу април и декември 1992 година во општина Чајниче. (РТРС, Срна, БХРТ, Онаса, Дневни аваз, АП - 16/12/09)
