12/05/2010
БУКУРЕШТ, Романија -- Илјадници земјоделци ја блокираа областа околу зградата на владата во Букурешт во вторникот (11-ти мај), барајќи оставка од сите претставници на Министерството за земјоделство и рурален развој, поради наводна некомпетентност. Демонстрантите, кои пристигнаа со трактори што ги паркира пред седиштето на владата, ги бараат субвенциите од владата за гориво и вода за наводнување, за кои велат дека доцнат.
Во другите вести од вторникот, петтиот по големина синдикат во државата објави дека планира четиридневни протести пред владата и зградата на претседателот во Букурешт. Тие демонстрираат против, како што синдикатите ги опишуваат, „неприфатливите мерки“ што ги изготвија владата и ММФ. Протестите започнуваат в четврток.
Џефри Френкс, шеф на мисијата на ММФ во Романија, во вторникот рече дека Фондот понудил избалансирана комбинација на мерки за остварување на фискалните цели за 2010 година, додавајќи дека романските власти се тие што се решиле за најголемо кратење на трошоците поради зголемувањата на даноците. (Котидианул - 12/05/10; AП, Макфакс - 11/05/10)
