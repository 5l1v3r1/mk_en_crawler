31/08/2009
Интернетскиот гигант Гугл додаде преводна програма на Гугл докс која им овозможува на корисниците да преведуваат документи на 42 јазика, вклучително и албанскиот, бугарскиот, хрватскиот, грчкиот, романскиот, српскиот и турскиот јазик. Преводот се врши за неколку секунди, објави Гугл.
*** 
 Бугарските aрхеолози открија уникатен средновековен печат на местото на манастирот Книажевски [Принсли] во близина на Варна. Печатот, кој датира од десеттиот век, му припаѓал на важен византиски великодостојник. Научниците, исто така, открија и некои други делови од византиска керамика на истиот локалитет.
*** 
Градежните работи во Елбасан, Aлбанијa, открија делови од римски пат наречен Виа Игнација, кој датира од вториот век п.н.е. Стари ѕидини, столбови, декоративни камења и мозаици беа пронајдени на, како што се верува, источната порта на патот. Општината ја прекина работата додека не бидат извршени целосни ископувања.
*** 
Националната и универзитетска библиотека на Косовo учествуваше по трет пат на Меѓународната генерална конференција на здруженијата на библиотеки и институции. Форумот се одржа од 23-ти август до четвртокот (27-ми август) во Милано, Италија.
*** 
 Србијa е првата земја во Европа која почна со тестирање на вакцијата Луканикс, против ракот на белите дробови. Вакцината се состои од генетски инженеринг на клетките на ракот на белите дробови, кои се инјектираат во раката на пациентот секој месец. Целта на терапијата е да го обучи имунолошкиот систем на пациентот да ги препознава и убива клетките на ракот. 
*** 
Нов универзитет ќе биде формиран во Агринио, Грција, според парламентарниот амандман. Институцијата, која ќе се вика Универзитет на Западна Грција, ќе биде целосно приватна. 
*** 
 Романецот Ралука Марин-Периану ја освои наградата Христиан Хјугенс 2009 за најдобра докторска теза. Тезата под наслов „Безжични сензорски мрежи во движење“ беше наградена заради значителниот придонес во развојот на телекомуникациските и информатичките технологии. Марин-Периану ќе добие награда од 10.000 евра од холандското Министерство за образование.
 (Разни извори – 24/08/09 - 31/08/09) 
