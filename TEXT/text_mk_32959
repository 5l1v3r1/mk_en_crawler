27/05/2003
БРИСЕЛ, Белгија -- Бугарскиот министер за регионален развој Валентин Церовски и генералниот директор за прошируваoе од Европската комисија Енеко Ландабуру се состанаа во понеделникот (26-ти мај) и дискутираа за соработката, за структурната финансиска помош и за напредокот во разговорите за пристап на Бугарија во ЕУ. Церовски го информираше Ландабуру за реформите, за регионалниот развој, за процесот на децентрализација и за апсорпцијата на средства за структурна помош. Ландабуру изјави дека очекува Бугарија да ги заврши разговорите за пристап до 2004 година.
Во другите вести, бугарскиот министер за надворешни работи Соломон Паси во понеделникот започна четиридневна посета на Блискиот Исток, при што ќе ги посети и Израел и Јордан. (Труд, Дневник, БТА - 27/05/03; БТА - 26/05/03)
