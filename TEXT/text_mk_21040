03/01/2008
ЗАГРЕБ, Хрватска -- Здравјето на обвинетиот за воени злосторства Бранимир Главаш драстично се влоши и лекарите не се сигурни дека тој ќе преживее во текот на следните три или четири дена, рече во средата (2-ри јануари) адвокатот на Главаш, Вељко Миљевиќ. Главаш, кој штрајкува со глад во изминатите два месеци и изгуби 25 килограми, е пренесен од затворската болница во болницата во Дубрава. Неговиот адвокат рече дека бара ослободување на Главаш од здравствени причини, но неговото барање е одбиено од страна на судот, кој пресуди дека Главаш си го направил ова самиот на себеси. Тој и другите шестмина обвинети, кои постојано штрајкуваат со глад во знак на протест поради нивното притворање, се обвинети за воени злосторства во источниот регион на Осиек, во врска со тортурата и убиствата од 1991 година на десетмина цивили од етничките Срби. (СРНА, РТРС, ХРТ - 02/01/08)
