25/03/2009
САРАЕВО, Босна и Херцеговина (БиХ) -- Поделена БиХ не може да биде членка на ЕУ, рече шефот за надворешна политика, Хавиер Солана, во вторникот (24-ти март). Во интервју за државната телевизија на Федерацијата на БиХ (ФБиХ), Солана ги повика сите политичари и меѓународни претставници да работат за функционирање на локалните институции. Тој, исто така, рече дека се надева дека БиХ ќе го спроведе неодамна потпишаниот Договор за стабилизација и асоцијација со ЕУ. Солана додаде дека иако Унијата ќе продолжи да работи во име на БиХ, земјата треба сама да ги спроведе реформите.
Новоназначениот висок претставник Валентин Инцко во вторникот го повтори овој став, велејќи дека БиХ е добредојдена во ЕУ, под услов да ги спроведе сите потребни реформи и да ги исполни неопходните услови. Инцко планира в четврток да се состане со Советот за спроведување на мирот, со кој сé уште претседава неговиот претходник, Мирослав Лајчак. Четврток е првиот официјален ден на Инцко на функцијата во Сараево. (Maкфакс, Нетпрес, Фонет, Б92 - 24/03/09)
