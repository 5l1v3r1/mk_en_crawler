10/12/2010
БЕЛГРАД, Србија -- Србија во четвртокот (9-ти декември) ја промени својата одлука да ја бојкотира церемонијата на доделување на Нобеловата награда за мир во Осло, во чест на кинескиот дисидент Лиу Сијаобо и објави дека испраќа свој претставник. На церемонијата во петок ќе присуствува народниот правобранител Саша Јанковиќ, како специјален претставник на премиерот. Со првичното одбивање на поканата, Србија се судри со 27-те членки на ЕУ, предизвикувајќи критики од Унијата и прашања за пристапувањето на Србија. Првичниот одговор, исто така, предизвика критики од неколку српски политички партии и невладини организации. Објаснувајќи ја одлуката, министерот за надворешни работи, Вук Јеремиќ, рече дека иако Србија ги почитува човековите права, односите со Кина се поважни. (Taнјуг, РТС, Бета - 09/12/10)Theme: Regional co-operation Issue: Serbia/Nobel Peace Prize
