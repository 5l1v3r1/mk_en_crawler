19/02/2008
МОСКВА, Русија -- Турскиот министер за надворешни работи, Али Бабаџан, во вторникот (19-ти февруари) допатува во Москва, во дводневна посета на која ќе разговара за стопанските и економските односи. Посетата, исто така, се очекува да ги опфати и контактите помеѓу Москва и Анкара во рамките на Црноморската економска соработка, формирана во 2001 година за безбедност во регионот на Црното Море. Во понеделникот министерот за надворешни работи, Сергеј Лавров, рече дека Турција и Русија сакаат да постигнат сеопфатно партнерство, истакнувајќи дека трговијата помеѓу двете земји веќе изнесува најмалку 15 милијарди евра. Тој за СНН Турк и НТВ изјави дека Русија и Турција имаат редовни разговори за регионалните и меѓународните прашања, вклучително и ситуацијата во Ирак, иранската нуклеарна програма и преговорите за повторно обединување на Кипар. (Tурски дневни вести - 19/02/08; ПРАЈМ-ТАСС, РИА Новости, СНН Турк, НТВ - 18/02/08)
