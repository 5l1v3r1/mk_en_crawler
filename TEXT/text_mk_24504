08/05/2009
САРАЕВО, Босна и Херцеговина (БиХ) -- Припадниците на ЕУФОР во петокот (8-ми мај) ги претресоа домовите на двајца роднини на бегалецот обвинет за воени злосторства Ратко Младиќ. Властите велат дека претресот, во градот Бијелина, ги вклучувал домовите на роднините Рајко и Радослав Бандука. Рајко Бандука е, исто така, поранешен воен соработник на Младиќ.
Во другите вести, Хашкиот трибунал за воени злосторства во четвртокот му даде на поранешниот водач на босанските Срби Радован Караџиќ рок до 25-ти мај за да обезбеди докази за наводниот договор со поранешниот американски претставник на Балканот, Ричард Холбрук. Од своето прво појавување пред Трибуналот на крајот на јули, Караџиќ тврди дека во летото 1996 година направил договор со Холбрук; Тие наводно се договориле дека ако се повлече од политиката тој ќе ужива имунитет од судско гонење. Западните дипломати, вклучително и Холбрук, негираат дека е направен ваков договор. (Бета, РТС, РТРС, СРНА - 08/05/09; РТС, БТА - 07/05/09)
