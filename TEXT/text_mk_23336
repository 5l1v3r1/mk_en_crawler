27/05/2009
САРАЕВО, Босна и Херцеговина (БиХ) -- Премиерот на Федерацијата на БиХ (ФБиХ) Неџад Бранковиќ во вторникот (26-ти мај) рече дека има намера да поднесе оставка. Тој ја објави својата одлука по реизборот на Сулејман Тихиќ за водач на Партијата за демократска акција (СДА), партијата на Бранковиќ. Тихиќ ќе биде претседател уште четири години. Ова е негов трет мандат на чело на најголемата босанска партија, што е повеќе од мандатите на Бакир Изетбеговиќ и Аднан Терзиќ, поранешни партнери кои отворено ја критикуваа неговата работа. Двајцата ги објавија плановите да ги напуштат своите позиции како високи претставници на партијата. Бранковиќ не коментираше околу причините за својот потег, но на крајот на март обвинителите започнаа истрага против него, во врска со наводна злоупотреба на службената должност и проневера, при купувањето луксузен стан во Сараево. (Фена, БНРТ, Онаса, Дневни аваз, Пинком, БНРТ - 26/05/09)
