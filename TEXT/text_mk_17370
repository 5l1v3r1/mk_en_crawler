24/05/2007
ОСИЕК, Хрватска -- Најголемата опозициска Социјалдемократска партија (СДП) во средата (23-ти мај) започна серија средби со цел претставување на четворицата кандидати што се борат за претседателското место. На 2-ри јуни СДП ќе одржи партиски конгрес за наследник на починатиот Ивица Рачан. Четворицата кандидати, избрани изминатиот викенд, се в.д. претседателката на СДП Жељка Антуновиќ, двајца високи функционери, Тонино Пицула и Зоран Миловановиќ, и претседателот на загребскиот огранок на СДП, Милан Бандиќ. Во средата тие беа во Осиек на состанок со локалните поддржувачи на СДП. Слични настапи се планирани за Копривница, Сплит, Риека и Загреб. Сé уште не се знае дали евентуалниот партиски претседател ќе се кандидира за премиер. (Вјесник - 24/05/07; ХРТ - 23/05/07)
