21/10/2009
САРАЕВО, Босна и Херцеговина (БиХ) -- Припадниците на Државната агенција за истраги и заштита (СИПА) во вторникот (20-ти октомври) уапсија маж осомничен за воени злосторства врз цивили за време на босанскиот конфликт во периодот 1992-1995 година. Дарко Долиќ, поранешен припадник на Хрватскиот одбранбен совет, наводно, ги извршил злосторствата во август 1993 година, во градот Прозор. (БХРТ, Онаса, Фена, Дневни аваз, Срна - 20/10/09)
