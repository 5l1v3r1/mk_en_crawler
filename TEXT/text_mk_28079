21/04/2010
ПОДГОРИЦА, Црна Гора -- Човекот кој го нападна водачот на најголемата опозициска партија Движење за промени (ПзП), Небојша Медојевиќ, во февуари, беше казнет со 900 евра во вторникот (20-ти април). Обвинетиот не се појави во судот, нарекувајќи ја судската постапка „фарса“. Ненад Мичуновиќ го нападна Медојевиќ бидејќи тој, наводно, го навредил неговото семејство. Тој го предупреди политичарот „да престане да го споменува името на Бранислав Мичуновиќ“, богат бизнисмен кој водачот на ПзП го опиша како „најмоќниот човек“ во Црна Гора, кој наводно ја контролира полицијата. (РТЦГ, Мина, Портал аналитика - 20/04/10)
