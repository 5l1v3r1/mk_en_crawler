11/11/2010
ATИНА, Грција -- Синдикатот на државниот сектор АДЕДИ во средата (10-ти ноември) ги објави плановите за одржување штрајк подоцна овој месец против владините мерки на штедење и кратењето на работните места. „Ние планираме штрајк подоцна во ноември, но сé уште не сме сигурни дали истиот ќе трае 24 часа“, рече генералниот секретар на АДЕДИ Илиас Илиопулос.
Во другите вести, полицијата во четвртокот објави дека притворила 143 нелегални имигранти скриени во камион. Шест лица, петмина Ирачани и еден Грк, беа уапсени во операцијата доцна во средата. Поголем дел од имигрантите беа од Авганистан. (Ројтерс, АНА-МПA - 10/11/10; AП - 11/11/10)
