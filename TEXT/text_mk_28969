09/09/2010
БРАТИСЛАВА, Словачка -- Словачка стана петтата членка на ЕУ што ја ратификуваше Спогодбата за стабилизација и асоцијација (ССА) со Србија, откако парламентот ја усвои со големо мнозинство во средата (8-ми септември). Предлог-законот следно оди кај претседателот на одобрување. Министерот за надворешни работи, Микулас Џуринда, вети дека ќе помогне во забрзувањето на процесот на интеграција на ЕУ. Србија потпиша спогодба за предчленство со ЕУ пред две години, но нејзиното ратификување беше одложено до јуни, кога беше објавен позитивен извештај за соработката на Србија со Хашкиот трибунал за воени злосторства. Другите четири земји на ЕУ што ја ратификуваа ССА се Италија, Шпанија, Малта и Бугарија. Австрија, Данска, Финска и Полска се очекува да го ратификуваат на есен. (Фонет, Б92, Меѓународни Радио Србија, Бета - 08/09/10)
