12/02/2010
ПРИШТИНА, Косово -- ЕУ се согласи да го продолжи мандатот на Питер Фејт, специјален претставник на ЕУ за Косово, за шест месеци, објавија локалните медиуми во петокот (12-ти февруари). Одлуката ќе биде формализирана за време на разговорите на следните министерски состаноци на ЕУ на 22-ри февруари. Фејт е истовремено и шеф на Меѓународната цивилна канцеларија (ИЦО), која го спроведува планот на Ахтисари за надгледувана независност за Косово. ИСГ го советуваше ИЦО да го намали својот персонал за 15 отсто и може уште еднаш да го разгледа мандатот на Фејт во јуни, ако извештајот на Европската комисија за напредокот на Приштина биде попозитивен. (Коха Диторе, Експрес, Лајм - 12/02/10; РТК, Клан Косова - 11/02/10)
