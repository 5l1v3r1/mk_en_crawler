24/08/2010
AНКАРА, Турција -- Стотици луѓе се собраа пред затвор во предградие на Истанбул во понеделникот (23-ти август), барајќи ослободување на просекуларните политичари обвинети за вмешаност во заговор за соборување на происламската влада на премиерот Реџеп Тајип Ердоган. Демонстрантите, претежно членови на левичарската Работничка партија, се собраа во затворот каде што се затворени стотици секуларисти, вклучително и нивниот партиски водач Догу Перинчек. Тие, исто така, го критикуваа референдумот за уставните амандмани закажан за 12-ти септември. Владата вели дека реформите имаат за цел хармонизирање на уставот со легислативата на ЕУ, но противниците тврдат дека нејзината вистинска цел е зајакнување на контролата на владејачката Партија на правдата и развојот над судството и поткопување на секуларните принципи на Турција. (Фокс, АП - 23/08/10)
