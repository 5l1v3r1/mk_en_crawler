22/12/2004
БУКУРЕШТ, Романија -- Претседателот Трајан Басеску во средата (22-ри декември) официјално го назначи водачот на Национал-либералната партија (ПНЛ) Калин Попеску Таричеану за мандатор, давајќи му мандат за составување на новиот кабинет. Таричеану сега има десет дена да го стори тоа. Сé уште не е јасно дали ПНЛ и Демократската партија на Басеску, кои добија ветувања за поддршка од партијата на етничките Унгарци УДМР, успејаа да го добијат неопходното парламентарно мнозинство.
Социјалдемократите (ПСД), кои освоија најголем број пратенички места, исто така, наводно, преговараат за евентуална коалициска влада. Адријан Настасе, кандидатот на ПСД на претседателските избори, во вторникот официјално поднесе оставка од функцијата претседател за да стане претседател на Домот на делегатите. (Ромпрес, Девет часот - 22/12/04; Медиафакс, АФП, АП - 21/12/04) 
