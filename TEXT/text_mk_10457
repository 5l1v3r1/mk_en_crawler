19/11/2004
СКОПЈЕ, Македонија -- Парламентот во четвртокот (18-ти ноември) гласаше за прифаќање на оставката на премиерот Хари Костов и му даде на претседателот десет дена за да избере негов наследник. Од социјалдемократите, победниците на последните општи избори, ќе биде побарано да предложат свој кандидат. Црвенковски, кој се наоѓаше во посета на Албанија за време на гласањето во Парламентот рече дека во земјата нема политичка криза. Тој ги негираше наводите за постоење на несогласувања помеѓу партнерите во владејачката коалиција. Црвенковски и неговиот албански колега Алфред Мојсиу разговараа за начините за воспоставување на поблиски билатерални односи и преземање на заеднички напори за доближување на нивните земји до членството во ЕУ. 
Во другите вести од четвртокот, македонското Министерство за внатрешни работи соопшти дека поднело кривична пријава против поранешниот министер за земјоделство Марјан Ѓорчев за злоупотреба на функцијата и за корупција. Тој е обвинет за злоупотреба и проневерување на 190.000 евра државни средства. (Дневник - 19/11/04; AФП, А1 ТВ - 18/11/04) 
