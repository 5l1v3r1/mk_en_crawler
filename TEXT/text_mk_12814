03/12/2004
САРАЕВО, Босна и Херцеговина (БиХ) -- Генералниот секретар на НАТО, Јап де Хоп Шефер, и шефот за безбедност на ЕУ, Хавиер Солана, во четвртокот (2-ри декември) побараа од обвинетите за воени злосторства Радован Караџиќ и Ратко Младиќ да му се предадат на Хашкиот трибунал. Официјалните претставници на НАТО и ЕУ беа во Сараево за церемонијата на предавање на мировната мисија на НАТО на новите сили на ЕУ. Тие истакнаа дека двајцата водачи на босанските Срби можат да бидат сигурни дека ќе добијат фер судење во Хашкиот трибунал. 
Во другите вести од четвртокот, главната обвинителка за воени злосторства на ОН, Карла дел Понте, објави дека Трибуналот планира да издаде осум до десет обвиненија оваа година. Обвинителите го завршуваат својот преглед на обвиненијата против поранешните водачи на Ослободителната војска на Косово. (Независне новине, Дневни аваз - 03/12/04; ФЕНА, Б92 - 02/12/04) 
