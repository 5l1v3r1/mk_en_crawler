29/03/2007
РИЈАД, Саудиска Арабија -- Премиерот Реџеп Тајип Ердоган во средата (28-ми март) рече дека Турција посредува во сé подлабоката криза во врска со апсењето на 15 припадници на британскиот воен персонал во Иран. Говорејќи на маргините од арапскиот самит во Ријад, Ердоган рече дека разговарал околу ова прашање со иранскиот министер за надворешни работи, Манучер Мотаки претходно истиот ден. 
Во другите вести, резервоар со пропан експлодираше во кујната на еден турски луксузен хотел во четвртокот изутрина (29-ти март), при што загина еден готвач, а десет други лица беа повредени, од кои повеќето туристи од Русија и Германија. Според локалните медиуми, експлозијата ја уништила кујната во хотелот со пет ѕвездички Каја, во туристичкиот град Белек, во близина на Анталија. (AП, Фокус, ДХА, Итар-Тас, РИА Новости, СНН, Сабах, Заман - 29/03/07; НТВ, Turks.US - 28/03/07)
