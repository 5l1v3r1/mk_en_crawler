18/10/2006
АНКАРА, Турција -- Парламентот во вторникот (17-ти октомври) усвои декларација во која го осудува предлог-законот усвоен од страна на францускиот сенат, со кој за кривично дело се смета негирањето дека е извршен геноцид врз Ерменците за време на последните години од Отоманската империја. Турскиот законодавен дом предупреди дека предлог-законот ќе им наштети на политичките, економските и воените врски помеѓу Турција и Франција. 
Истиот ден, претставникот на ОБСЕ за слободата на медиумите, Миклош Харашти, ги повика француските пратеници да не го усвојуваат контроверзниот закон на втората расправа, велејќи дека истиот предизвика сериозна загриженост „во поглед на меѓународните стандарди за слободата на изразувањето“. 
Во другите вести од вторникот, турскиот премиер Реџеп Тајип Ердоган беше хоспитализиран околу девет часа, поради пад на нивото на шеќерот во крвта. Лекарите велат дека ова се случило поради исцрпеност и рамаданските пости. (Сабах, Радикал, Аксам - 18/10/06; СНН Турк - 17/10/06)
