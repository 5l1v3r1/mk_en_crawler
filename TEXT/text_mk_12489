06/07/2005
ТИРАНА, Албанија -- Централната изборна комисија во вторникот (5-ти јули) се пожали дека внатрешните расправии помеѓу двете најголеми политички партии го забавуваат процесот на пребројување на гласовите на парламентарните избори во неделата. Според портпаролот, пребројувачите на гласовите во 15, од вкупно 100 центри за пребројување во земјата, ги напуштиле местата по наредба од своите партии, при што поголем број од гласачките кутии останаа неотворени. До средата изутрина 99 центри го завршија пребројувањето, но бавно ги поднесуваа резултатите до комисијата. ЦИК во средата објави дека опозициската Демократска партија води пред владејачката Социјалистичка партија. (ДПA, A1 TВ, Албански вести - 06/07/05; Ројтерс, веб-страница на албанскиот претседател - 05/07/05)
