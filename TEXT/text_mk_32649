26/12/2002
АНКАРА, Турција -- Парламентот во средата (25 декември) го продолжи мандатот со кој дозволува летала на САД да ја користат воздухопловната база Инчирлик за да патролираат во зоната за забранети летови над северен Ирак. Министерот за надворешни работи Јасар Јакис им рече на законодавците дека ова е соодветно, ако се земат во обзир несигурностите во регионот. Тој исто така изрази надеж дека ОН ќе ги разреши потешкотиите со Багдад. Исто така во средата, владата се состана да го дискутира учеството на Анкара во можната војна против Ирак. Премиерот Абдула Ѓул рече дека Турција не може да остане настрана и да посматра ако ескалираат тензиите во соседниот двор. Состанок на Националниот совет за безбедност, кој вклучува високи воени офицери, се очекува пред крајот на неделата. (агенција Анадолу - 26/12/02; Турски дневни вести - 25/12/02; АФП - 24/12/02)
