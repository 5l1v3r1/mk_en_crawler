31/05/2011
ПРИШТИНА, Косово -- Косово ризикува раскинување на нејзиниот договор со ММФ помалку од две години по добивањето членство. Влошените односи произлегуваат од игнорирањето од страна на владата на препораките на ММФ за водење развојна политика која може да поттикне економски растеж. Во вторникот (31-ви мај) медиумите цитираа блог на поранешниот шеф на економскиот оддел во Меѓународната цивилна канцеларија (ИЦО), Андреа Капусела, во кој тој вели дека косовската програма со ММФ е излезена од колосек, опишувајќи ја како неуспешна за земјата. Според Капусела, ретко се случува владите да не ги исполнат своите обврски кон ММФ. Тој, исто така, рече дека ММФ се очекува официјално да го објави раскинувањето на договорот со Косово. Платите на повеќето вработени во јавниот сектор се зголемија од јануари, како што вети владејачката Демократска партија за време на декемвриската изборна кампања. (Eкспрес, Зери, Коха Диторе - 31/05/11)
