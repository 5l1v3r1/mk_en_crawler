11/03/2004
САРАЕВО, Босна и Херцеговина (БиХ) -- Трипартитното претседателство во средата (10-ти март) й нареди на војската да испрати тим за расчистуваoе на мини во Ирак. Тоа ќе биде првпат војниците од двата ентитета заеднички да учествуваат во некоја мисија во странство.
Во другите вести, високиот претставник Педи Ешдаун ја критикуваше Владата на босанските Срби за номинираoе на "смешен" кандидат за местото државен министер за одбрана. Двајца се веќе дисквалификувани досега, поради нивните воени досиеја. Третиот кандидат, Никола Радовановиќ, беше номиниран во вторникот. Пред да биде формално назначен на функцијата, тој мора да биде одобрен од страна на канцеларијата на Ешдаун, СФОР и Трибуналот на ОН за воени злосторства. Ешдаун, исто така, предупреди дека БиХ ги загрозува своите шанси за членство во програмата на НАТО Партнерство за мир и во ЕУ. Во средата, тој се состана со новиот шеф на полициската мисија на ЕУ, Бартоломеј Кевин Карти. Тие истакнаа дека не е можна европска иднина за БиХ без професионални и независни полициски сили.
Во меfувреме, СФОР го ослободи пензионираниот генерал Богдан Суботиќ, поранешен помошник на бегалецот Радован КараYиќ. Во соопштението, сепак, се вели дека СФОР ќе продолжи да ги испитува врските на поранешниот министер за одбрана на босанските Срби со мрежата на приврзаници на КараYиќ. (РТРС, ПБС БиХ, Независне новине - 11/03/04; АФП, ПБС БиХ, БХ Радио 1, ББС, Фена - 10/03/04)
