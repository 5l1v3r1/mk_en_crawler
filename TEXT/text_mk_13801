22/08/2005
ПОДГОРИЦА, Србија и Црна Гора -- Црногорскиот претседател Филип Вујановиќ во неделата (21-ви август) објави дека ќе започне разговори со сите партии во парламентот во врска со долгоочекуваната иницијатива за референдумот за независност. Вујановиќ вели дека условите за референдумот треба да ги одреди парламентот на републиката. Еден ден претходно тој потврди дека ако Србија не го прифати предлогот за реструктуирање на државната заедница на Србија и Црна Гора во полабава конфедерација на меѓународно признати независни држави, Подгорица ќе го организира референдумот на почетокот од следната година. (Tанјуг, Mинa - 21/08/05)
