11/01/2007
БРИСЕЛ, Белгија -- Албанија мора да одржи слободни и демократски избори ако сака да пристапи во Алијансата следната година, рече во четвртокот (11-ти јануари) портпаролот на НАТО. „Се разбира дека НАТО смета оти изборниот процес во поширока смисла претставува клучен тест за членството во Алијансата“, рече Џејмс Апатураи. НАТО се очекува да ги покани Албанија, Хрватска и Македонија да станат членки во 2008 година, но портпаролот предупреди дека овие земји мора да ги исполнат релевантните услови и рече дека нема „гаранции“. Опозициските социјалисти во Албанија и владејачките демократи се судрија околу новиот изборен закон. Расправијата го попречи одржувањето на локалните избори на 20-ти јануари, според планираното. (AП, Албански вести, Фокус - 11/01/07; A1 TВ - 10/01/07)
