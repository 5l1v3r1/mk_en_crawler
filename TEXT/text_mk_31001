07/12/2010
AТИНА, Грција -- Младите во понеделникот (6-ти декември) се судрија со полицијата, за време на митингот по повод одбележувањето на двегодишнината од фаталното полициско застрелување на еден тинејџер, што предизвика масовни немири низ целата држава. Околу 4.000 луѓе се приклучија на маршот до зградата на парламентот во Атина, некои фрлајќи камења, портокали и сигнални ракети кон зградата на Министерството за финансии. Полицијата употреби солзавец и спреј за растерување на групата, која ги кршеше плочниците и ги корнеше сообраќајните знаци за да ги фрла кон полицајците. Демонстрантите палеа корпи за отпадоци, ги кршеа телефонските кабини и прозорците на банките и продавниците. Нема извештаи за евентуални апсења. Митингот и маршот во Солун се одржа под силно полициско присуство.
Демонстрации се планираат и за вторник, кога шефот на ММФ, Доминик Штраус-Кан, треба да ја започне дводневната посета на Атина. (АП, АФП, АНА-МПА - 06/12/10)
