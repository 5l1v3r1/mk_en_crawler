15/07/2004
БУКУРЕШТ, Романија -- Петте новоназначени министри во кабинетот дадоа свечена заклетва за време на церемонијата во средата (14-ти јули). По реконструкцијата на Владата претходно оваа недела, дан Мирчеа Попеску, беше наименуван за нов министер за труд, Петре Деа за нов министер за земјоделство, Силвија Адријана Тикау за министер за комуникации, Георге Емаку за министер-делегат за комуникации и Богдан Никулеску-Дуваз за министер-делегат за социјални партнери. Петте нивни претходници поднесоа оставка за да заземат повисоки функции во владејачката Социјалдемократска партија.
Во другите вести од средата, Американската амбасада во Букурешт ја повлече понудата за обезбедуваoе на 400.000 американски долари за романското Министерството за здравство, наменети за напорите против корупцијата. Амбасадата соопшти дека Министерството во континуитет не одговара на повиците и писмата во врска со оваа понуда. Подоцна во средата, двајца функционери на Министерството, наводно, се отпуштени поради лошо водеoе на работата. (Ромпрес - 15/07/04)
