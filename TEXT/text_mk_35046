29/06/2004
БУКУРЕШТ, Романија -- Премиерот Адријан Настасе во понеделникот (28-ми јуни) изјави дека, најверојатно, ќе се кандидира за претседател на изборите на 28-ми ноември оваа година. Претседателот Јон Илиеску мора да ја напушти функцијата по истекот на вториот мандат, а владејачките социјалдемократи ги фокусираа своите напори на тоа Настасе да застане на ослободеното место. Настасе призна дека неговата партија ќе мора да ја промени својата стратегија по падот што го доживеа на неодамнешните локални избори. Тој, исто така, ја потврди својата решеност за долгорочни реформи, кои на крајот ќе резултираат со членство во ЕУ. Тој ја поврза реконструкцијата на кабинетот со успешното завршуваoе на романските преговори за пристап. (Ромпрес - 29/06/04; Медиафакс - 28/09/04; Ројтерс - 27/06/04)
