29/10/2007
САРАЕВО, Босна и Херцеговина (БиХ) -- На вонредениот состанок во Мостар во неделата (28-ми октомври) водачите на осумте најголеми партии во БиХ потпишаа декларација за деблокирање на полициските реформи, главна пречка за потпишувањето на Договорот за стабилизација и асоцијација со ЕУ. Тие се согласија дека полицијата треба да се реструктуира во согласност со трите принципи на ЕУ -- организацијата на државно ниво, финансирањето од единствен буџет и немешањето на политиката. Сепак, тие не се осврнаа директно на двата главни извори на судирот -- зачувувањето на полициските сили на Република Српска и тоа дали полициските региони треба да ги преминуваат линиите на ентитетите.
Високиот претставник Мирослав Лајчак, исто така, присуствуваше на состанокот и чека оценка за декларацијата од Европската комисија. (Независне новине, Дневни аваз - 29/10/07; РТРС, Фена - 28/10/07)
