28/02/2010
AНКАРА, Турција -- Претседателот Абдула Ѓул во саботата (27-ми февруари) изрази уверување дека Турција ќе ја надмине кризата предизвикана од истрагата што беше спроведена во врска со сомневањата за заговор на армијата за соборување на владата. Изјавата ја објави „Хуријет“ еден ден откако судот во Истанбул подигна обвинение против двајца генерали во случајот. Заговорот, наречен „Чекан“, наводно датира од 2003 година. Во петокот премиерот Реџеп Тајип Ердоган предупреди дека никој нема да биде над законот и вети дека секој кој „прави планови зад затворени врати“ ќе се соочи со правдата.
Двајца од клучните осомничени се пензионираниот генерал Цетин Доган, задолжен за истанбулската Прва армија, кога заговорот бил наводно подготвен; и генерал Енгин Алан, поранешен командант на Специјалните сили на државата. Судот им нареди на двајцата мажи да останат во притвор. Апсењата на Доган и Алан го донесе бројот на осомничените лица кои се наоѓаат во притвор откако полицијата го започна нивното приведување на 33. (Хуријет, АФП - 27/02/10; Ројтерс, Радио Слободна Европа, ББС - 26/02/10)
