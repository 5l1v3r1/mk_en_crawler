12/05/2008
ТИРАНА, Албанија -- Владејачката Демократска партија (ДП) сака наскоро повторно да го измени уставот, укинувајќи го имунитетот за пратениците. Премиерот Сали Бериша во саботата (10-ти мај) објави дека ДП ќе побара пратениците да може кривично да се гонат, но да имаат заштита од апсење. Континуираните уставни реформи се доказ за визијата што ја делат опозицијата и владејачката партија во врска со развојот на Албанија, рече Бериша. ДП и опозициската Социјалистичка партија неодамна работеа заеднички на усвојувањето на долгоочекуваните изборни реформи. (Коха Јоне, Газета шкиптаре - 12/05/08; Балканвеб, Клан - 11/05/08)
