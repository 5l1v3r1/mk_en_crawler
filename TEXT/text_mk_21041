03/08/2007
СОФИЈА, Бугаријa -- Oпозициските партии собраа 50 потписи потребни за поднесување жалба за контроверзните амандмани на локалните избори пред Уставниот суд, рече во четвртокот (2-ри август) водачот на Демократите за посилна Бугарија, Стефан Софијански. Се работи за процедурата што се користи да се усвојат неколку текста во деновите пред пратениците да заминат на летен одмор. Како резултат на тоа, партијата на етничките Турци, Движење за правата и слободите, успеа да вклучи клаузула која ќе им овозможи на нејзините поддржувачи што живеат во Турција да гласаат, дури и ако не живееле најмалку десет месеци во локалните општини. И покрај тоа што ја критикуваше мерката, претседателот Георги Парванов ги закажа локалните избори за 28-ми октомври.
Во другите вести од четвртокот, бугарската влада објави дека ќе го отпише долгот од 56,6 милиони американски долари кој Либија го акумулираше во текот на 1980-тите. Овој потег ќе претставува придонес на Бугарија за финансирање на лекувањето на повеќе од 400 деца инфицирани со ХИВ во болницата во Бенгази. Потегот беше клучен фактор зад одлуката на Либија за замена на смртните казни за петмината бугарски медицински сестри и палестинскиот лекар, на кои им беше дозволен трансфер во Бугарија минатиот месец. (Tруд, 24 часа, Сега - 03/08/07; Медиапул, бТВ, БНР - 02/08/07)
