13/08/2006
СКОПЈЕ, Македонија -- Петгодишнината од потпишувањето на Охридскиот мировен договор, со кој беше ставен крај на меѓуетничкиот конфликт во Македонија во 2001 година, беше одбележана во петокот (11-ти август). Пред одбележувањето, претставниците на ЕУ, НАТО, ОБСЕ и САД во Скопје издадоа заедничко соопштение во кое го пофалија напредокот на Македонија во развојот на стабилна, демократска и мултиетничка држава. Во него се вели дека повеќето закони предвидени со договорот се усвоени, како и дека клучните процеси -- како што се децентрализацијата и пропорционалната застапеност на етничките заедници во државната администрација -- веќе се спроведуваат. Исто така во петокот, македонскиот мандатор Никола Груевски вети дека неговата влада ќе работи на завршување на преостанатите обврски од Охридскиот договор. Останува да се спроведат уште два закони предвидени во договорот -- за полицијата и за употребата на јазиците. (Вечер, Дневник, Телма ТВ - 13/08/06)
