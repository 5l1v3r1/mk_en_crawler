23/10/2006
АНКАРА, Турција -- Шестмина припаднции на Курдистанската работничка партија (ПКК) й се предадоа на армијата во југоисточна Турција, според соопштението од канцеларијата на гувернерот на Сирнак во неделата (22-ри октомври). Сите шестмина, наводно, рекле дека ја напуштиле терористичката организација и дека биле добро третирани од страна на војската. Исто така, властите во саботата објавија дека две лица, осомничени за помош на ПКК, се уапсени во регионот на Догубајазит.
Во другите вести, турската полиција и царинските власти запленија голема количина хероин кој бил наменет за Западна Европа. Според висок претставник на царинските власти, цариниците откриле 208,6 килограми хероин скриен во камион кој требало да се качи на брод за Италија минатата недела. Вредноста на дрогата се проценува на околу 5,4 милиони евра. Возачот и уште петмина други луѓе се уапсени. (AФП - 23/10/06; Заман, Чихан - 22/10/06; AФП - 20/10/06) 
061023-WMI-006-ENG
Началниците на армиите од земјите на Јадранската повелба се состанаа во Хрватска
ПЛИТВИЦЕ, Хрватска -- Тридневниот состанок на началниците на армиите од земјите на Јадранската повелба -- Албанија, Хрватска и Македонија -- започна во неделата (22-ри октомви) во Плитвице, Хрватска. Собирот се фокусираше на прашањата поврзани со регионалната воена соработка, кандидатурите на земјите за влез во НАТО и реформите поврзани со нив. Исто така, присуствуваа и началниците на генералштабовите на црногорските и босанските вооружени сили, како и американски претставници. (Aлбански вести, Вјести - 23/10/06; Maкфакс, Минa - 22/10/06)
