23/04/2009
ЗАГРЕБ, Хрватска -- Обвинителите во средата (22-ри април) објавија дека е покрената истрага за српскиот барон на дрогата Сретен Јоциќ, во врска со убиството од 23-ти октомври 2008 година на новинарот Иво Пуканиќ. Инспекторите велат дека Јоциќ го нарачал и организирал нападот со автомобил-бомба во кој загина Пуканиќ и еден негов колега, пред неговите канцеларии во Загреб. Убиствата предизвикаа бран протести против раширената корупција и организиран криминал. Обвинителите велат дека имаат сведок кој сведочел дека Јоциќ ангажирал двајца мажи да го убијат новинарот. Сведокот вели дека трет човек, Миленко Кузмановиќ, кого полицијата го уапси веднаш по убиствата, но го ослободи еден месец подоцна, бил исто така вмешан. (Јутарњи лист, БГНЕС, Макфакс - 22/04/09)
