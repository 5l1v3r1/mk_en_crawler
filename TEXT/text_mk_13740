20/10/2005
ТИРАНА, Албанија -- За време на посетата на Тирана во средата (19-ти октомври) шефот на УНМИК, Сорен Јесен-Петерсен, рече дека престојната одлука за отпочнување на разговорите за статусот на Косово треба да биде во интерес на покраината и на сите земји во регионот. За време на заедничката прес-конференција во албанскиот премиер Сали Бериша, Јесен-Петерсен рече дека планира да присуствува на седницата на Советот за безбедност на ОН в понеделник, на која ќе се одлучи дали да започнат преговорите. „Сите заедно заклучивме дека по шест години ситуацијата на статус кво за Косово е веќе неодржлива“, рече тој. 
Во средата во Париз, Николар Барнс, американскиот државен потсекретар за политички прашања, го искажа истиот став, велејќи дека сегашната ситуација на статус кво во Косово е неодржлива и мора да се промени со преговори.
Полицијата во Приштина во средата уапси неколку десеттици недисциплинирани демонстранти пред мисијата на ОН. Тие бараа заминување на меѓународната администрација и итно прогласување на независност за Косово. (Албански вести, Политика - 20/10/05; веб-страница на албанскиот претседател, Танјуг, Правда, АП, Ројтерс, АФП, Бета, Косова лајв, РТС - 19/10/05) 
