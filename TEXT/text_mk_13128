30/01/2006
ВАШИНГТОН, САД -- Николас Барнс, американскиот државен потсекретар, во петокот (27-ми јануари) на седницата на Сенатот рече дека до решението за конечниот статус на Косово мора да се дојде преку компромис. Етничките Албанци, рече тој, мора да докажат дека заслужуваат независност со тоа што ќе го убедат српското малцинство дека тоа има иднина на Косово. Српските верски и историски места мора да се почитуваат, додаде тој. Барнс рече дека американската администрација не се залага ниту за независност ниту, пак, за автономија на Косово. Тој, исто така, истакна дека Белград не може да влезе во НАТО додека не биде решен територијалниот спор.
Во другите вести, германскиот амбасадор во Белград, Андреас Кобел, во саботата предупреди дека истекува времето за Србија во врска со спроведувањето на обврските кон Трибуналот на ОН за воени злосторства. Кобел учествуваше на конференцијата во Белград за воените злосторства во Фоча во 1992 година, во соседна Босна и Херцеговина. (Данас, Блиц - 30/01/06; FT.com, Танјуг - 29/01/06; Бета, Фена - 28/01/06)
