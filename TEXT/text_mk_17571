30/03/2007
БРИСЕЛ, Белгија -- ЕУ во четвртокот (29-ти март) отвори нови поглавја во своите разговори за пристап со Турција и Хрватска. Главниот преговарач на Турција, Али Бабаџан, се состана со германскиот амбасадор во ЕУ, Вилхелм Шоенфелдер, со цел да ги отпочне преговорите за областа на претпријатијата и индустријата. Тие ја истакнаа симболиката на настанот, по ќор-сокакот во преговорите поради одбивањето од страна на Турција да ги отвори своите пристаништа и аеродроми за кипарскиот сообраќај. Германија ќе се обиде да отвори уште неколку поглавја со Турција пред крајот на своето претседателство со ЕУ на крајот од јуни. 
Европската комисија, во меѓувреме, отпочна разговори за интелектуалната сопственост со Хрватска, шесто поглавје отворено досега. Преговорите за членство со ЕУ започнаа на почетокот од минатата година. (ХИНА, Вечерњи лист, Дау Џонс - 29/03/07)
