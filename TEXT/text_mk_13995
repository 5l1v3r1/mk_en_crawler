16/08/2005
БУКУРЕШТ, Романија -- Премиерот Калин Попеску Таричеану во понеделникот (15-ти август) потврди дека наесен ќе се случи реорганизација на владата. Таричеану за новинарите изјави дека промените ќе влијаат и на персоналот и на владините структури. Тој рече дека е особено незадоволен од работата на министерот за здравство, Мирчеа Цинтеза, и навести дека можно е да се повлече и министерот за евроинтеграција, Ене Динга. Таричеану, исто така, укажа на тоа дека се согласува со оние кои сакаат да ги поделат „огромните“ министерства, како што е Министерството за транспорт, градежништво и туризам. 
Исто така во понеделникот, гувернерот на Централната банка, Мугур Исареску, рече дека економијата на Романија се развива со стабилна стапка. Тој, исто така, рече дека инфлацијата се очекува да се намали на 7,5 отсто во 2005 година и 5 отсто во 2006 година, од 9,3 отсто во 2004 година. (Ромпрес, Девет часот - 16/08/05; AП - 15/08/05)
