26/05/2010
БАНКОК, Тајланд -- Потерница за апсење беше издадена во вторникот (25-ти мај) за поранешниот премиер Таксин Шинаватра, под обвинение за тероризам. Тој е осомничен за вмешаност во неодамнешните насилни антивладини протести во кои загинаа 80 лица. Шинаватра беше соборен од власта со воениот удар во 2006 година, а потоа беше осуден во отсуство на две години затвор за корупција и злоупотреба на службената должност. Црногорските власти неодамна потврдија дека тој поседува и црногорски пасош. Извори блиски до него изјавија за АФП во вторникот дека Шинаватра се вратил во Црна Гора со своето семејство. Тој првпат беше забележан таму во март. (AФП, Ројтерс, ББС, РТЦГ, Мина, Бета, Б92 - 25/05/10)
