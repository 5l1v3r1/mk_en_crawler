21/02/2011
ТИРАНА, Албанија -- Владата сигнализира дека е можно да го одложи пописот на населението закажан за април, по долга расправа за квалитетот и влијанието на неговата форма. Весникот Шкип во неделата (20-ти февруари) објави, цитирајќи владини претставници, дека пописот е одложен, но не е определен нов датум. Според извештаите на медиумите, постојат три причини зад оваа одлука: некои стравуваат дека вклучувањето етничко и верско изјаснување како дел од регистрацијата, може вештачки да го зголеми бројот на малцинствата. Други се загрижени за одржувањето попис додека кандидатите спроведуваат предизборна кампања за локалните избори на 8-ми мај. А некои, како Партијата за правдата, интеграцијата и единството, која ги брани интересите на Албанците протерани од Грција, сакаат да се одложи пописот додека не бидат направени понатамошни подготовки. (Балкан веб, Телеграфи, Топ ченал, Алсат - 20/02/11)
