22/09/2010
AТИНА, Грција -- Синдикатот на јавниот сектор АДЕДИ во вторникот (21-ви септември) ги објави плановите за 24-часовен штрајк на 7-ми октомври, како протест против владините мерки на штедење кои вклучуваат кратења на пензиите и платите. АДЕДИ, исто така, планира митинг на 29-ти септември во центарот на Атина како дел од европскиот протест против слични вакви мерки. Вработените во државната железница имаат четиричасовен прекин на работата во среда и четврток, како протест против владините планови за кратење на нивните плати и отворање на секторот за приватната конкуренција.
Во меѓувреме, околу 2.500 камионџии се собраа пред зградата на парламентот во Атина во вторникот, на деветтиот ден од протестот против владините планови за либерализација на нивниот сектор. Имаше краткотрајни судири кога некои во толпата фрлија пластични шишиња вода и чаши со кафе кон полицијата, која одговори со парализирачки гранати. Немаше извештаи за уапсени или повредени. (AП, Ројтерс, Блумберг - 21/09/10)
