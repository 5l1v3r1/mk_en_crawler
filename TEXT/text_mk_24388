13/01/2009
СОФИЈА, Бугарија -- Владата во понеделникот (12-ти јануари) ја информираше Европската комисија (ЕК) дека повторно ќе го отвори третиот оддел на нуклеарната централа Козлодуј до колку енергетскиот систем на земјата се соочи со сериозни недостатоци. Одделот е меѓу четирите кои Бугарија мора да ги затвори, во согласност со Договорот за пристап со ЕУ. Сепак, во самиот Договор се вели дека Бугарија може да користи дополнителни капацитети ако нејзиниот енергетски систем се најде под сериозна закана.
Во меѓувреме, Русија ја продолжи премногу потребната испорака на гас за Европа преку Украина во вторникот. Официјални претставници на ЕУ велат дека ќе биде потребен најмалку еден ден за дотурот да стигне до крајните дестинации. (AП - 13/01/09; БНР, Дарик, Дневник, Медиапул, Ројтерс - 12/01/09)
