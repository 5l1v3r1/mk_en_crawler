06/10/2009
ПРИШТИНА, Косово -- Меѓународната управна група (ИСГ) за Косово, во понеделникот (5-ти октомври) ги пофали достигнувањата во спроведувањето на процесот на децентрализација и подготовките направени за престојните локални избори на 15-ти ноември. На состанокот во Приштина, ИСГ ги повика локалните институции да ги вклучат малцинствата, а особено српската заедница во децентрализацијата и изборниот процес, со цел Сеопфатниот предлог за решение или Надгледуваната независност, да бидат успешни. ИСГ го води демократскиот развој на Косово и ги промовира доброто управување, мултиетничноста и владеењето на правото, во согласност со планот за независност на Ахтисари. Групата од 25 претставници побара поголема вклученост заради зајакнување на владеењето на законот, регионалната соработка и подобрувањето на бизнис климата. (Косова Сот, Коха Диторе, Експрес, Лајм, Бота Сот - 06/10/09)
