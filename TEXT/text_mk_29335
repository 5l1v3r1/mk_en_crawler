03/08/2010
ЗАГРЕБ, Хрватска -- Хрватската Демократска партија на Славонија и Барања (ХДССБ) ја критикуваше одлуката на Врховниот суд со која се потврди пресудата на Бранимир Главаш за воените злосторства врз српските цивили за време на војната во периодот 1991-1995 година. Претседателството на партијата во понеделник (2-ри август) одржа состанок во Дриновци, Босна и Херцеговина, на кој разговараше за одлуката. Минатата недела со одлука на Врховниот суд беше скратена казната за основачот на ХДССБ Главаш од десет на осум години затвор. Во мај 2009 година тој беше осуден на десет години за воени злосторства врз етничките Срби во градот Осиек во 1991 година. Неговата партија тврди дека на Главаш му се суди поради неговата партиска припадност. Пред основањето на ХДССБ, тој беше член на владејачката Хрватска демократска заедница. (ХРT, dalje.com, tportal.hr - 02/08/10) 
