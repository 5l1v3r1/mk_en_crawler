14/07/2005
ТИРАНА, Албанија -- Секретарот на Социјалистичката партија (СП), Петро Кочи, и претседателот на Социјалдемократската партија (СДП), Скендер Ѓинуши, во средата (13-ти јули) остро ги нападнаа поранешните коалициски партнери на СП, кои се чини дека ќе й се приклучат на коалицијата на Демократската партија (ДП) која победи на парламентарните избори на 3-ти јули. Двајцата официјални претставници рекоа дека Партијата за социјалдемократијата, Партијата на аграрните екологисти и Унијата за човекови права -- сите од левиот политички блок кои планираат да се придвижат кон десно -- се вклучени во „шверц со гласови“.
Во другите вести од средата, УНМИК и албанската полиција се согласија заеднички да го истражуваат исчезнувањето на Бехар Кастрати, претседателот на огранокот на ДП во Хас. Тој исчезна на 7-ми јули. (Aлбански вести - 14/07/05)
