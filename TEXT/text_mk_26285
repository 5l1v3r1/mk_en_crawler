12/10/2009
БЕЛГРАД, Србија -- Новиот шеф на делегацијата на Европската комисија (ЕК) во Србија, Винсент Дегерт, во неделата (11-ти октомври) изрази оптимизам дека белградската Спогодба за стабилизација и асоцијација (ССА) со ЕУ е можно да биде деблокирана до крајот на годинава. ССА беше потпишана на крајот од април 2008 година, но нејзиното спроведување беше блокирано во очекување на целосна соработка на Србија со Хашкиот трибунал за воени злосторства. Во интервју за белградскиот весник Блиц, Дегерт истакна дека позитивната одлука може да зависи од очекуваната посета на главниот обвинител Серж Брамерц на Белград во ноември, како и од можната посета на холандскиот министер за надворешни работи, Максим Верхоген. Холандија е единствената држава во ЕУ што ја условува кандидатурата на Србија за ЕУ од фаќањето на обвинетиот за воени злосторства Ратко Младиќ. (Блиц, Танјуг, Б92, РТС - 11/10/09)
