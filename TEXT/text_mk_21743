25/07/2008
ПРИШТИНА, Косово -- Европската комисија (ЕК) во четвртокот (24-ти јули) го објави проектот вреден 3,3 милиони евра за охрабрување на оние кои го напуштија Косово да се вратат дома. Потегот е дел од помошта на ЕУ за одржливо враќање и реинтеграција на раселените лица.
Во другите вести, шефот на УНМИК, Ламберто Заниер, се очекува да го претстави извештајот за Косово на генералниот секретар на ОН, Бан Ки-Мун, на редовната седница на Советот за безбедност во петок. Косовскиот министер за надворешни работи, Скендер Хисени, ќе ја претставува својата земја таму за првпат.
Во меѓувреме, во четвртокот, косовскиот новинар Батон Хаџиу, беше прогласен за виновен за непочитување на судот во Хашкиот трибунал за воени злосторства и казнет со 7.000 евра. Се работи за известувањето за време на судењето на косовскиот премиер Рамуш Харадинај. (Њу Косова репор, Коха Диторе, Експрес, Зери - 25/07/08; Tелеграфи, Ксинхуа, РТК - 24/07/08)
