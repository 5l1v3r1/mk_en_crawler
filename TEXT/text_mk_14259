14/02/2006
ИСТАНБУЛ, Турција -- Во понеделникот (13-ти февруари) во еден супермаркет во Истанбул експлодираше бомба, при што 15 лица беа повредени. Инцидентот се случи само четири дена по експлозијата на друга направа во едно Интернет кафе, при што едно лице загина, а 15 беа повредени. Групата која себеси се нарекува Организација на курдистанските соколи на слободата, ја презеде одговорноста за двете експлозии и се закани со нови.
Во другите вести, обвинителите покренаа кривични обвиненија против двајца исламисти за фрлање на камења и чевли кон една новинарка за време на неодамнешните протести против карикатурите на пророкот Мухамед. Двајцата мажи биле лути поради тоа што жената не носела шамија на главата додека известувала во врска со демонстраците за весникот Сабах. Таа не беше повредена. (НТВ, Фокус - 14/02/06; AП, АФП, TurkishPress.com - 13/02/06) 
