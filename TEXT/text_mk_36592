06/05/2004
САРАЕВО, Босна и Херцеговина (БиХ) -- Грешката на пилотите е причина за авионската несреќа во која загина македонскиот претседател Борис Трајковски на 26-ти февруари, објави во средата (5-ти мај) министерот за транспорт и врски на БиХ, Бранко Докиќ. Тој го претстави извештајот од 75 страници за несреќата, подготвен од страна на експерти од САД, БиХ, Македонија и НАТО. Според извештајот двајцата пилоти погрешно ја процениле оддалеченоста од мостарскиот аеродром и премногу рано ја намалиле висината. Авионот, исто така, 18 секунди го изгубил сигналот од аеродромот и требало да го прекине приземјуваoето. Заедно со Трајковски загинаа и седуммина негови советници и двајцата пилоти. (Извори на ОХР - 06/05/04; AП, Irish Examiner, РТРС, Pincom.info, ПБС БиХ, АФП - 05/05/04)
