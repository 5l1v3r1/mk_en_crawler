09/04/2007
САРАЕВО, Босна и Херцеговина (БиХ) -- Судот за воени злосторства на земјата во петокот (6-ти април) го отвори судскиот процес против босанските Срби Митар Рашевиќ и Саво Тодоровиќ. Тие се обвинети за учество во заеднички криминални дејства со цел затворање на несрпското население од Фоча во нечовечки услови, во периодот помеѓу 1992 и 1994 година. Тодоровиќ беше заменик-надзорник на локалниот затвор, кој беше користен како логор, а Рашевиќ бил шеф на најмалку 37 чувари. Двајцата одбија да се изјаснат пред судењето, но останаа на тоа дека не извршиле злосторства.
Во другите вести, ОБСЕ во неделата издаде изјава по повод одбележувањето на Меѓународниот ден на Ромите. Во неа се осудува дискриминацијата на ромското малцинство во БиХ, и се вели дека истата е резултат на екстремната сиромаштија и несоодветниот пристап до здравствената заштита, образованието, вработувањето и соодветното домување. (НТВ Хајат, АФП - 08/04/07; Ројтерс, Б92 - 07/04/07)
