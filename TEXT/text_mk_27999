22/09/2010
TИРАНА, Албанија -- Претседателот Бамир Топи во вторникот (21-ви септември) потпиша декрет за назначување на судијата Башким Дедја за нов претседател на Уставниот суд, со што се стави крај на двомесечната расправија со владата. Кабинетот на Топи вели дека ги следел процедурите, но владата инсистира на тоа дека сака целосно функционален суд со оглед на тоа што преговара со опозициската Социјалистичка партија за да се донесе одлука околу понатамошните чекори во врска со спорните општи избори во 2009 година. Дедја стана член на Уставниот суд само пред четири месеци, поради испразнето место. Неговото унапредување бара одобрение од владата. Според законот, за назначување се потребни 50 отсто + 1 глас. (Toп ченал, Шекули, НОА, Алсат - 21/09/10)
