24/06/2007
ЊУЈОРК, САД -- Амбасадорите на земјите во Советот за безбедност на ОН не успеаја да постигнат согласност во врска со новата нацрт-резолуција за Косово, претставена од страна на земјите-членки на ЕУ и САД, за време на разговорите зад затворени врати во петокот (22-ри јуни). Истата предвидува одложување од 120 дена -- со цел да се овозможат нови разговори помеѓу Приштина и Белград -- по што ќе биде усвоен планот на претставникот на ОН Марти Ахтисари за надгледувана независност на Косово. 
По состанокот, претставникот на Русија во ОН, Витали Чуркин, рече дека Русија нема да учествува на експертските консултации за нацрт-резолуцијата, што се очекуваат в понеделник. Москва се закани дека ќе го искористи своето право на вето во Советот за безбедност за да блокира каква било резолуција за Косово на која ќе се спротивстави Србија. (Блиц - 24/06/07; Б92, РТС, Танјуг - 23/06/07)
