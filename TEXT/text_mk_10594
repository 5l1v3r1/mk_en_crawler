12/09/2004
МОСТАР, Босна и Херцеговина (БиХ) -- Високиот претставник на меѓународната заедница Педи Ешдаун во саботата (11-ти септември) изрази загриженост дека пренесувањето на судските процеси за воени злосторства од Хашкиот трибунал на судството во БиХ би можеле да се одложат. Според него, тоа е последица на одбивањето од страната на Парламентот да расправа за нацрт-законите за водење на судските процеси за воени злосторства во земјата. Ешдаун додаде дека одбивањето би можело да испрати негативен сигнал во врска со решеноста на БиХ за целосна соработка со Трибуналот на ОН. Тој побара од Парламентот да ги усвои нацрт-законите до крајот на овој месец. 
Во другите вести, хрватскиот член на претседателството на БиХ, Драган Човиќ, во петокот рече дека очекува судскиот процес против шестмината Хрвати обвинети за воени злосторства – Јадранко Прлиќ, Бруно Стојиќ, Валентин Чориќ, Берислав Пусиќ и генералите Миливој Петковиќ и Слободан Прљак – да биде пренесен во Хрватска. (ХИНА - 10/09/04; ХИНА, ФЕНА - 11/09/04)
