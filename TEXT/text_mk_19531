30/10/2007
АНКАРА, Турција -- Претседателот на курдската регионална влада во Ирак во интервјуто објавено во вторникот (30-ти октомври) рече дека нема да прима наредби од Турција за справување со Курдистанската работничка партија (ПКК). Масуд Барзани за турскиот весник „Милијет“ изјави дека жали поради одбивањето од страна на Анкара да оствари разговори со неговата администрација, за ставање крај на нападите на курдските герилци со бази во ирачки Курдистан. Тој скоро ја обвини Анкара дека ја користи ПКК како изговор за спроведување операција против провинцијата на ирачките Курди, прашувајќи дали „можеби ние ...сме вистинскиот проблем во очите на Анкара, а не ПКК? Сакаме уверување од Турција дека сите овие воени мерки не се против нас.“ Турција распореди околу 100.000 војници во близина на границата со Ирак, по серијата напади на ПКК во кои имаше и жртви. (AФП - 30/10/07) 
