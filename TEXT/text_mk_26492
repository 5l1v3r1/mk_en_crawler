12/01/2010
ZAGREB, Croatia -- На својата прва прес-конференција во понеделникот (11-ти јануари), новоизбраниот претседател Јосиповиќ вети дека ќе се бори против корупцијата, предупредувајќи дека митото ги блокира реформите потребни за забрзување на процесот на интеграција на земјата во ЕУ. Тој рече дека сака да воспостави поблиска соработка со соседните земји. Јосиповиќ, кој доаѓа од најголемата опозициска Социјалдемократска партија, постигна лесна победа на изборите во неделата, победувајќи го градоначалникот на Загреб, Милан Бандиќ, во вториот круг.
Во другите вести од понеделникот, Врховниот суд ја потврди седумгодишната затворска казна што му беше изречена на поранешниот генерал Владимир Загорец за злоупотреба на службената должност и незаконско присвојување дијаманти во вредност од скоро 4 милиони евра. Адвокатот на Загорец рече дека ќе поднесе жалба до Уставниот суд и Европскиот суд за човекови права во Стразбур, ако биде потребно. Обвинителството вели дека кога Загорец поднесол оставка од позицијата заменик-министер за одбрана во 2000 година, тој незаконски присвоил дијаманти кои биле оставени во 1993 година од страна на германски трговец како гаранција за договор за илегално оружје. (ХИНА, Пословни, Нови лист, ХРТ, Бета - 11/01/10)
