12/08/2009
ПРИШТИНА, Косово -- Опозициските и владејачките партии во вторникот (11-ти август) изразија разочарување од одлуката на Централната изборна комисија (ЦЕК) да не се дозволи поставување камери за следење, за време на локалните избори на 15-ти ноември. ЦЕК вели дека инсталирањето камери на 3.000 избирачки места може да ја загрози приватноста на гласачите. Но, претставниците на Косовскиот демократски институт, кои ќе ги следат изборите, заедно со група невладини организации, не се согласија, велејќи дека одлуката на ЦЕК ќе му наштети на кредибилитетот на изборите. Опозициските партии и Демократската лига на Косово на претседателот Фатмир Сејдиу се согласија, додека нејзиниот коалициски партнер, Демократската партија на Косово на премиерот Хашим Тачи, се спротивстави на снимањето со камери. (Eкспрес - 12/08/09; РТС, Алсат - 11/08/09)
