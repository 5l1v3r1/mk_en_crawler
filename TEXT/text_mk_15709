23/07/2006
САРАЕВО, Босна и Херцеговина (БиХ) -- Шефот за надворешна политика и безбедност на ЕУ, Хавиер Солана, упати писмо до највисоките босански политичари, во кое од нив бара да создадат единствена национална полиција на местото на сегашните одделни полициски сили во муслиманско-хрватскиот и српскиот ентитет во државата. Највисоките босански политичари минатата година се согласија да ги спроведат реформите, но напорите се одолговлекоа поради противењето на босанските Срби. 
Солана ги повика сите партии да се придржуваат на постојниот договор, предупредувајќи дека ако не се продолжи со полициските реформи, патот на Сараево кон членството во ЕУ ќе биде попречен. „Недоволниот напредок на полициското реструктуирање во согласност со договорот од октомври 2005 година неизбежно ќе води до одложување на заокружувањето на преговорите за Договорот за стабилизација и асоцијација“, рече тој. (веб-страница на ЕУ, РТРС, АП - 21/07/06) 
