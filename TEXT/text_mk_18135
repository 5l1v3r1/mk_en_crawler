16/07/2007
БЕЛГРАД, Србија -- Премиерот Воислав Коштуница и министерот за надворешни работи, Вук Јеремиќ, оваа недела ќе посетат неколку земји во ЕУ, за да лобираат за поддршка на ставот на Србија за Косово, додека Советот за безбедност на ОН расправа за новата нацрт-резолуција за конечниот статус. Во понеделник Коштуница ја посети Португалија, актуелен претседавач на ЕУ. Јеремиќ, во меѓувреме, ќе ги посети Љубљана, Виена, Мадрид и Лисабон, за, како што објави неговата канцеларија, разговори околу стабилноста на Балканот. Дипломатската офанзива се случува во време кога ЕУ се чини спремна да ја преземе администрацијата во Косово од ОН. 
Во другите вести, претседателот на српскиот парламент, Оливер Дулиќ, во петокот ја започна турнејата низ Балканот, запирајќи најпрво во Подгорица, каде што разговараше околу предлогот на Србија за регулирање на двојното државјанство. Во понеделник тој ќе ја започне дводневната посета на Босна и Херцеговина пред да замине за Словенија и Македонија. (Блиц, Политика, Данас - 16/07/07; AФП, Танјуг - 15/07/07; Вијести - 14/07/07; Taнјуг, Бета, МИНA - 13/07/07) 
