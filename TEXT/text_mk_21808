21/05/2008
ПРИШТИНА, Косово -- Новинарот Батон Хаџиу, обвинет за непочитување на Хашкиот трибунал, беше уапсен во Приштина во вторникот (20-ти мај) и префрлен во Трибуналот на ОН за воени злосторства. Според обвинението, во натписот што Хаџиу го напишал во декември, тој го идентификува заштитениот сведок кој сведочел во судскиот процес против поранешниот премиер Рамуш Харадинај, кој подоцна беше ослободен. Обвиненијата против Хаџиу беа поднесени во април, но беа објавени дури во вторникот. Хаџиу е третиот косовски државјанин обвинет за непочитување на судот од страна на Хашкиот трибунал. 
Во другите вести, полицијата заплени 1.361 килограм муниција и скоро 7 килограми ТНТ во куќа во близина на Качаник. Беше уапсен осомничен исламски екстремист. Тој беше уапсен и во 2006 година, откако неговата куќа беше претресена и беше пронајдена голема количина оружје. (Лајм, Експрес - 21/05/08; Кохавижн, ВОA - 20/05/08)
