27/05/2011
ПРИШТИНА, Косово -- Црногорскиот министер за надворешни работи и европска интеграција, Милан Рочен, се состана со косовските власти во четвртокот (26-ти мај) на разговори околу процесите на интеграција во ЕУ и во НАТО, како и развојот на настаните во регионот. Претседателката Атифете Јахјага ги пофали добрите односи и иницијативата за дефинирање на пограничната линија меѓу двата соседи. Јахјага, исто така, посочи дека пограничните премини треба да создадат заеднички тимови и да имаат една погранична процедура за граѓаните. 
Рочен, исто така, се состана со неговиот колега, Енвер Хоџај, кој рече дека правата и постоењето на црногорско малцинство во Косово ќе бидат вклучени во уставот за време на престојните реформи. Хоџај, исто така, објави дека Приштина и Подгорица ќе потпишат договор за репатријација во јуни. Двете земји ќе отворат амбасади во своите главни градови следната година (Коха Диторе, Зери, Косова Сот - 27/05/11; Коха, Телеграфи - 26/05/11)
