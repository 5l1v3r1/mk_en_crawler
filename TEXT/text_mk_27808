26/04/2010
ВАШИНГТОН, САД -- Грчкиот министер за финансии, Јоргос Папаконстантину, во неделата (25-ти април) рече дека очекува конечните услови за пакетот помош на ЕУ и ММФ за неговата земја да бидат готови до крајот на мај, и дека ова би било прифатливо за сите членки на евро-зоната. По серијата состаноци во Вашингтон со највисоките монетарни власти и министрите за финансии од целиот свет со кои разговараше за помошниот механизам од 45 милијарди евра, Папаконстантину рече дека е задоволен од пакетот и потврди дека Грција нема да ја напушти групата земји што го користи еврото.
Во меѓувреме, протестите против владините мерки на штедење продолжија во Грција во понеделникот. Бродовите на пристаништето Пиреа не одат никаде со оглед на 24-часовниот штрајк на пристанишните работници. Во вторникот јавниот транспорт во Атина ќе запре помеѓу 11 часот изутрина до 7 часот вечер, поради штрајк во секторот. Вработените сакаат да се приклучат на митингот против владините мерки на штедење во центарот на Атина. (Aнтена, АНА-МПА, Експрес - 26/04/10; Вол стрит џрнал, АНА-МПА - 25/04/10)
