27/11/2003
СОФИЈА, Бугарија -- Министерот за внатрешни работи, Георги Петканов, во средата (26-ти ноември) изјави дека нема докази за терористички закани врз земјата. Тој додаде дека специјалните служби добиле неколку сигнали, но дека по проверката ниту еден од нив не се покажал како вистински. Петканов соопшти за антитерористичките мерки на заедничкиот состанок на комисиите на Националното собрание за внатрешна безбедност и јавен ред, надворешна политика, одбрана и безбедност. Директорите на специјалните служби, исто така, ги информираа пратениците, и рекоа дека турските служби негираа оти тие се извор на информациите за најверојатни закани врз соседна Бугарија. Премиерот Симеон Саксобурготски в петок ќе одржи состанок на Советот за безбедност. (Труд, Сега - 27/11/03; БTA, БНР бТВ - 26/11/03)
