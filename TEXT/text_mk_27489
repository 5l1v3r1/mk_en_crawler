28/09/2010
ТИРАНА, Албанија -- Американската амбасада во Тирана во понеделникот (27-ми септември) побара од парламентот брзо да го усвои предлог-законот за административните судови, предупредувајќи дека ако не го стори тоа, ќе се изгубат 11,6 милиони евра предвидени за тој процес. Усвојувањето на законот е дел од посветеноста на Албанија на програмата Договор за милениумска корпорациска цел, која ги мери остварувањата во три области -- Праведно управување, Инвестирање во луѓето и Охрабрување на економската слобода. Договорот беше потпишан меѓу Тирана и Вашингтон во септември 2008 година. „Неусвојувањето [ на законот] ќе ги затвори административните судови што ги води УСАИД во рамките на Целната програма“, се вели во соопштението на амбасадата и се бара од властите да ја комплетираат процедурата до крајот на оваа недела. Предлог-законот беше подготвен во февруари 2009 година, но заглави во парламентот, бидејќи опозициските пратеници продолжија со бојкотот на гласањето. (Топ ченал, Балкан веб, Шекули - 27/09/10)
