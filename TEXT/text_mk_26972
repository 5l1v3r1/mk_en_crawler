05/11/2009
TИРАНА, Албанија -- Претседателот Бамир Топи во средата (4-ти ноември) изјави дека претепувањето на новинарот и издавач Меро Базе е неприфатливо во една демократска држава. „Нема демократија без слободни медиуми“, рече Топи, во врска со претепувањето на Базе во понеделникот вечер во еден бар во Тирана. Нафтениот претприемач Резарт Тачи се верува дека го организирал истиот, по серијата натписи во кои тој се обвинува за корупција. 
Исто така во средата, десетици новинари и издавачи протестираа пред канцеларијата на премиерот Сали Бериша во Тирана. Тие го обвинија Бериша дека го штити Тачи и фрлаа камења на зградата. Исто така, тие саркастично објавија награда од 10.000 евра за информација за тоа каде се наоѓа Тачи. Полицијата вели дека тој е на слобода и дека се трага по него, додека Тачи тврди дека слободно си ги врши секојдневните обврски. (Шекули, ВоА, ББС, Топ ченал, Клан - 04/11/09)
