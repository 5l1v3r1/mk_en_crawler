20/09/2012
Катица Ѓуровски за Southeast European Times во Белград -- 20.09.12
Балканската автомобилска мафија е меѓу најдобро организираните и најопасните во Европа и заработува милиони евра од оваа криминална активност, предупредува Агенцијата за спроведување на законот на ЕУ, Еуропол. 
Осигурителните претпријатија на ЕУ објавија дека околу 130.000 автомобили се крадат годишно од Балканот, a околу 1,2 милиони автомобили се крадат секоја година во ЕУ.
„Организираниот меѓународен шверц на возила е во подем. Европските отворени граници и нееднаквата мешавина на бази на податоци за возилата, ја прават кражбата на возила релативно лесна. Крадците можат да украдат автомобил во ЕУ и да го возат до соседна држава за препродажба со мала тешкотија“, рече за SETimesСорен Крах Педерсен, портпарол на Еуропол.
Во извештај на Еуропол се вели дека скап автомобил може да донесе 15.000 евра од крадецот на автомобили. Се проценува дека половина од автомобилите што се крадат во ЕУ се шверцуваат во соседните држави, што носи 6,75 милијарди евра во годишни приходи.
Според белградскиот Институт за криминологија и социјални студии, заедничкиот јазик, географија и култура им помага на балканските криминални групи да работат заедно.
„Криминалците се добро поврзани и се знаат едни со други од порано. Исто така, полесно е да се остане во контакт и да се стапи во контакт со некој од регионот, отколку од други држави со кои немаат ништо заедничко“, рече за SETimesЛепосава Крон, шеф на Институтот.
Во Србија годишно се крадат 3.000 автомобили.
Според српскиот полициски сектор, цел на крадците на автомобили се луксузните автомобили како „мерцедес“, „БМВ“ и различни видови џипови, но и постари автомобили како „голф“ и „застава“, кои обично се расклопуваат и продаваат за делови.
Српската полиција објави дека најголем број автомобили се крадат во Белград, додека најпопуларни правци на крадците се Црна Гора, Босна и Херцеговина (БиХ), Македонија и Бугарија, како и поранешните советски држави. Понекогаш автомобилите украдени на Балканот, се откриваат на Блискиот Исток. Во последниве неколку години, Косово стана т.н. „црна точка“ за автомобилите.
Пограничната полициска соработка и размена на информации се клучни за борбата против овој криминал, велат експертите. 
„Автомобилската индустрија мора да биде строго регулирана, со оглед на тоа што многу крадци на автомобили имаат лесен достап до нив. Регистрирањето и следењето треба да се прави веднаш по пуштањето на автомобилите. Следењето на овие производи е еден од начините да се спречи кражбата на автомобили“, рече заSETimesМилан Димитријевиќ, шеф на Одделот за меѓународна полициска соработка во Белград. .
Полицијата вели дека кражбата на автомобили претставува голем проблем и дека се неопходни заеднички напори на регионалните полициски сектори.
„Минатите операции, како Мајевица и Камен, беа добар пример за успешна соработка, но нам ни треба повеќе ваква соработка. Тоа е добра заштита во борбата против организираниот криминал и јасна порака до сите криминални групи во поранешна Југославија“, рече Димитријевиќ.
In Sarajevo, thieves steal three to four cars daily, and around 3,000 cars anually. 
Според Федералниот полициски директорат на БиХ и Министерството за внатрешни работи на Република Српска, во првата половина од 2012 година, украдени се 526 автомобили, 30 отсто повеќе отколку во истиот период минатата година.
Во Хрватска годишно се крадат 2.000 автомобили.
Во изминатите неколку години, многу од луксузните автомобили украдени во Европа, се пронајдени во Албанија. Еден трактор кој исчезна во Јужна Африка, беше пронајден во село близу албанскиот град Драч.
Македонскиот телевизиски канал Сител неодамна јави за минибус украден пред 13 години во Бугарија, кој само што бил пронајден во албанскиот град Поградец.
Повеќето жртви на кражбите на автомобили очекуваат да си ги видат возилата повторно. Еден од нив е Лука Пејовиќ (49) од Подгорица, чиј „голф 4“ беше украден пред неколку години.
„Претпоставувам дека автомобилот е расклопен и продаден за делови, со оглед на тоа што ние редовно ги посетуваме пазарите за автомобили, со надеж дека може да го најдеме таму. Се чини дека се враќаме во 1990-тите, кога кражбата на автомобили беше секојдневен проблем“, рече Пејовиќ заSETimes.
