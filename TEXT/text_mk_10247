28/11/2004
САРАЕВО, Босна и Херцеговина (БиХ) -- Владата на Република Српска (РС) покажа дека не е подготвена за соработка во апсењето и предавањето на обвинетите воени злосторници во Трибуналот на ОН за воени злосторства, рече американскиот амбасадор во БиХ, Даглас Мекелхани, во едно интервју во текот на викендот. И покрај тоа што водачите на РС даваат изјави во кои ветуваат соработка, конкретните резултати треба допрва да уследат, додаде Мекелхани.
Во петокот (26-ти ноември) Владата на РС одлучи да побара од Министерството за надворешни работи на БиХ трилатерален договор со Хрватска и Србија и Црна Гора за соработка во врска со активностите поврзани со МКТЈ. Министерот за внатрешни работи на РС, Дарко Матијашевиќ, кој во петокот во Хаг се состана со главната обвинителка на МКТЈ, Карла дел Понте, вети дека ќе бидат преземени конкретни резултати за апсење на бегалците. (Дневни аваз, НТВ Хајат, Независне новине, Pincom.info, ПБС БиХ - 27/11/04)
