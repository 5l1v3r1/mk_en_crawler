15/05/2005
ПРИШТИНА, Косово, Србија и Црна Гора -- За време на посетата на Приштина во петокот (13-ти мај) генералниот секретар на НАТО Јап де Хоп Шефер изјави дека ќе има преглед на стандардите за Косово само ако постои понатамошен напредок во нивното спроведување. Шефот на НАТО рече дека неговата посета, заедно со Северноатлантскиот совет, има за цел потврда на континуираната политичка посветеност на Пактот на Косово, како и проценка на исполнувањето на меѓународните стандарди. Тој наведе некои охрабрувачки знаци, меѓу кои и внимателното продолжение на дијалогот Приштина-Белград и новата подготвеност на Србите за учество во локалните институции. Де Хоп Шефер истакна дека напорите треба да се засилат за да се заштитат малцинствата и процесот на децентрализација. Тој додаде дека идните политички разговори помеѓу Приштина и Белград треба да се прошират и надвор од техничките прашања. (веб-страница на НАТО, Косова лајв - 13/05/05)
