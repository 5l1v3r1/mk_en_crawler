22/12/2009
БЕЛГРАД, Србија -- Парламентот во понеделникот (21-ви декември) го усвои буџетскиот закон за 2010 година, исполнувајќи ги сите услови што го постави ММФ за доделување на следната транша од заемот во висина од 2,9 милијарди евра. Владата доби поддршка од два независни члена и еден член од етничките Албанци, откако еден од нејзините коалициски партнери, Сојузот на војводинските Унгарци (СВМ), ја повлече својата поддршка, тврдејќи дека не доби доволно пари во буџетот за капитални инвестиции во Војводина. Одлуката на СВМ ќе води до преиспитување на односите со таа партија, рече Оливер Дулиќ, од поголемиот партнер во коалицијата, Демократската партија. Тој рече дека владата мора да знае на колку пратеници може да се потпре во парламентот. Опозицијата, во меѓувреме, одби да учестува во гласањето. (РТС, Бета, Б92, Танјуг - 21/12/09)
