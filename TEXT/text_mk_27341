01/11/2009
AНКАРА, Турција -- Премиерот Реџеп Тајип Ердоган во саботата (31-ви октомври) ја отфрли опцијата за одржување парламентарни избори пред оние закажани за 2011 година. „Отсега натаму, изборите ќе се одржуваат на точно определени датуми, со можни варијации од еден или два месеци“, им рече Ердоган на новинарите во Истанбул, како одговор на извештаите во медиумите дека владата сака да одржи избори една година порано. Аналитичарите велат дека тоа е можно, со оглед на очекуваниот економски раст следната година. Економската криза оваа година ја принуди владата да ги зголеми трошоците за околу 10 отсто, поради високиот процент на невработеност. (Ројтерс, новинска агенција Анадолу - 31/10/09)
