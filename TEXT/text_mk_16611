09/04/2006
СОФИЈА, Бугарија -- Главниот бугарски обвинител Борис Велчев во петокот (7-ми април) поднесе официјално барање до парламентот за укинување на имунитетот на седуммина пратеници, врз различни основи. Пет од случаите се однесуваат на претставниците на владејачките коалициски партии -- заменикот на НМС II, Јордан Костадинов, членовите на Социјалистичката партија, Иван Даков и Стојан Иванов, и членовите на Движењето за правата и слободите, Јуксел Хатиб и Фидел Беев. Во шестиот случај, Владимир Кузов од ултранационалистичката партија „Напад“ е обвинет за педофилија. Седмиот случај се однесува на злоупотребата на функцијата од страна на поранешниот шеф на Националната служба за истраги, Атанас Атанасов, актуелен пратеник од Демократите за посилна Бугарија. Подоцна во петокот Кузов и Атанасов, во одделни прилики изјавија дека самите ќе се откажат од својот имунитет. (24 Часа, Сега - 08/04/06; Нова ТВ, Медиапул - 07/04/06)
